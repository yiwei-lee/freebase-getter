[
    {
        "id": "0_k2",
        "description": "Мравките са семейство насекоми с пълно превръщане от разред Ципокрили. В световен мащаб са известни около 14 000 вида, а в България – 108 вида. Както други ципокрили като пчелите и осите, мравките също са обществени насекоми със силно изразен полиморфизъм. Последното означава, че съществуват различни форми индивиди, в рамките на същия вид, изпълняващи различни функции. Живеят в гнезда и колонии – мравуняци – от 10 индивида до няколко стотици милиона индивида. Те се изграждат в почвата, дървесината, под камъни и цепнатини. Има и видове, които обитават гнездата на други видове мравки като същевремено подчиняват семейството гостоприемник и го превръщат практически в свой роб. Други видове са се приспособили да живеят в жилищата на човека. Социалният им живот е особено сложен и свързан с различни форми на комуникация – най-често химическа – чрез феромони. Сложното поведение се основава на система от инстинкти. Установени са симбиотични отношения между мравки и разнообразни други организми – едноклетъчни, гъби, низши и висши растения, ракообразни, паякообразни, насекоми и други. Някои видове успяват да регулират числеността на други насекоми, които са вредители за селското стопанство."
    },
    {
        "id": "01dws",
        "description": "Мечките са семейство едри хищни бозайници. Тялото им е масивно, късо и високопоставено, с голяма глава, малки очи и малки, закръглени уши, къса опашка и са стъпалоходещи с по пет пръста и дълги, извити, неприбиращи се нокти. Козината им е гъста и рунтава, на цвят от светлокафява до черна или бяла. Имат силно развито обоняние и слух, но слабо зрение."
    },
    {
        "id": "01h3n",
        "description": "Пчелите са група насекоми от разред Ципокрили, наброяващи над 20 хиляди вида. Голяма част от тях са опрашители на цветните растения. Характеризират се и интересна организация на семейството, като някои от тях живеят на малки групи от по десет, други – сами. В едно гнездо могат да съжителстват до 80 000 пчели.\nНай-съществената особеност на гнездото са клетките, по-голямата част от които са свързани и образуват пита. Всяка клетка е с шестоъгълна форма. Тази форма е особено устойчива и за изграждането ѝ са необходими по-малко восък и енергия, отколкото за която и да е друга . В някои от клетките се съхранява храна-прашец и нектар от цветята. Тук нектарът се превръща в пчелен мед. Всички яйца се снасят от пчелата майка. Тя снася по едно яйце във всяка клетка, а пчелите работнички се грижат за него."
    },
    {
        "id": "015p6",
        "description": "Птиците са клас двукраки, яйцеснасящи, покрити с пера и с видоизменени в криле предни крайници гръбначни животни. По принцип тялото на птиците е пригодено за летене, макар да съществуват и много нелетящи видове. Науката, която изучава този клас животни, се нарича орнитология.\nПритежават забележителни адаптивни възможности, благодарение на което преживяват екологичен разцвет. Разпространени са по цялата Земя, а с принадлежащите над 9 800 вида, птиците са най-многообразният клас сухоземни гръбначни животни, като списъкът на видовете птици се увеличава непрекъснато, най-вече с ежегодно откриваните нови видове в екваториалните гори. Според някои орнитолози броят им би могъл да бъде много по-голям. На територията на България са регистрирани 409 вида. В момента около 1 200 вида птици са застрашени от изчезване.\nПтиците съставят един много хомогенен и специализиран клас, който заедно с този на влечугите, образува групата Sauropsida. Кожата им е общо взето тънка, лишена от жлези и покрита с пера, с изключение на определени участъци на главата, шията и краката. Краката им са покрити, подобно на влечугите, с люспи. Някои видове имат костни или кожни израстъци по главата или краката, служещи понякога като половоотличителен белег. Те са топлокръвни животни, поддържащи температура на тялото си между 37,8°C и 45,5 °C. Имат висока скорост на метаболитните процеси, като изключенията са много малко. Зрението и слухът са отлични при повечето птици, но обонянието и вкусът рядко са развити. Размерите им са разнообразни, като се започне с колибрито, което тежи 2 g при дължина на тялото 2,8 cm и размах на крилете 6 cm, и се стигне до щрауса с неговите до 200 kg и дължина на тялото 2,6 m, и странстващия албатрос с размах на крилете до 3,63 m. В недалечното минало са съществували видове, значително по-едри от щрауса, като моата от Нова Зеландия и епиорниса от остров Мадагаскар."
    },
    {
        "id": "01x_v",
        "description": "Камилите са род бозайници от разред Чифтокопитни, които притежават характерни мастни отлагания на гърба, известни като гърбици. Познати са два съвременни вида камили - едногърба и двугърба камила, както и три изкопаеми вида. Обитават сухите пустинни местности на Северна Африка, както и Западна, Централна и Източна Азия. Двата съвременни вида са опитомени и се използват за добив на мляко и вълна, както и за работни животни.\nИмето камила, произлиза от думата джамала свързана с концепцията за красота, въпреки че корените могат да се проследят и в по-древни езици. Терминът 'камили' се използва и в по-широко значение за описването на сродните представители на семейство Камилови, обитаващи Южна Америка - лама, гуанако, алпака и викуня.\nСредната продължителност на живот на камилите е между 40 и 50 години. Зрелите екземпляри достигат на височина до 1,85 m при плешката и до 2,15 m при гърбицата. Самата гърбица е около 30 cm. Камилите могат да бягат със скорост до 65 km\/h за кратки разстояния, но могат да поддържат скорост от около 40 km\/h за дълго време.\nФосилните останки показват, че предшественикът на съвременните камили е живял в Северна Америка през палеогена и едва по-късно се разпростира в по-голяма част от Азия. За първи път камилите са опитомени около 2000 година пр.н.е."
    },
    {
        "id": "01yrx",
        "description": "Котката е сборно название за по-дребните представители на семейство Котки, но обикновено се разбира Домашната котка, като подвид произлязъл от Дивата котка. Самото семейство се състои от: котки, тигри, лъвове, леопарди, гепарди, ягуари, рисове, пантери, пуми и оцелоти. Всички са хищници.\nКотките живеят близо до хората от преди поне 3500 години, когато в древен Египет котки са били използвани, за да пазят складираното зърно от мишки и други гризачи. В днешни дни котките са едни от най-разпространените домашни любимци. Малък процент от тях са чистокръвни, с регистрирано родословие, останалите 99% са кръстоски между различни породи, и се отнасят предимно към домашните късокосмести или домашните дългокосмести."
    },
    {
        "id": "09b5t",
        "description": "Домашните кокошки са одомашнена форма, а не подвид средноголеми птици от семейство Фазанови, одомашнена форма на дивата банкивска кокошка. С общ брой от повече от 24 милиарда те са по-многобройни от всяка друга птица, както и най-многочисленото и широко разпространено одомашнено животно на планетата. Кокошките се отглеждат основно за производство на месо и яйца, но от тях също така се добива пух и перушина. Много породи кокошки се отглеждат като домашни любимци, а в някои страни от Югоизточна Азия са застъпени и породи за борба. Ембрионът на домашната кокошка е класическа културелна среда във вирусологичните изследвания, а кокошката е най-разпространената лабораторна птица."
    },
    {
        "id": "01xq0k1",
        "description": "Домашно говедо е одомашнено двукопитно животно, от подсемейство Bovinae на семейство Bovidae. Домашните говеда са опитомена форма на изчезналия днес див тур и принадлежат на два обособени подвида – Bos primigenius taurus и Bos primigenius indicus.\nГоведата се отглеждат като добитък за месо, мляко и млечни продукти, кожа и като впрегатни животни. В някои страни, например Индия, говедата се ползват с уважение и участват в религиозния живот. Счита се, че в момента в света има около 1,4 милиарда домашни говеда."
    },
    {
        "id": "09ddx",
        "description": "Патицови са едно от трите семейства включени в разред Гъскоподобни. В наши дни са известни над 160 вида, включващи се в него. Те се разделят 9 подсемейства, като понякога дървесните патици биват отеляни в отделно семейство. Големи или средни по размер птици, много рядко дребни, размерите се колебаят между 250 гр. и 15 кг. Оперението е твърдо, плътно, гъсто с голямо количество пух, равномерно покриващо цялото тяло. В много от видовете е изразен полов диморфизъм в окраската и размерите на тялото. Тялото е плътно и набито, шията е дълга и включва от 16 до 25 прешлена, крилете са най-често дълги и заострени, опашката е къса. Човката обикновено е сплесната, широка, покрита с тънка чувствителна кожица, преминаваща към върха и в твърдо рогово упътнение. Краката са с 4 пръста, три от които са съединени с кожена плавателна ципа и насочени напред, а четвъртият назад и разположен малко по-високо."
    },
    {
        "id": "0bwd_0j",
        "description": "Слоновете са семейство, отделено в специален разред наречен Хоботни от клас Бозайници. Известни са три вида: Африкански степен слон, Африкански горски слон и Азиатски слон. До настъпването на Ледената епоха са живеели и други видове, като Мамут, Мастодонт, Платибелодонт и Амебелодонт.\nСлоновете са сред най-дълго живеещите бозайници. Малките на слона се раждат с тегло около 100 кг. Износването им трае 20–22 месеца и е най-продължителното при бозайниците. Слоновете живеят 70-80 години, но отделни индивиди живеят и до 100 години.\nСлоновете са най-големите сухоземни животни. Най-масивният документиран екземпляр е отстрелян в Ангола през 1956 г., тежащ 11 тона. В миналото са съществували и значително по-малки видове — например праисторическите слонове от остров Крит, живели през плейстоцена и имащи размери на крава или голямо прасе.\nСлоновете са символ на мъдростта в азиатските култури и са пословични с паметта и интелекта си, сравними единствено с китоподобните и човекоподобните.\nСпоред наблюденията до 2006 година, здравите и възрастни екземпляри нямат естествени врагове, въпреки, че невръстните малки или слаби възрастни индивиди могат да станат плячка на лъвове. По-сериозната заплаха за популациите от слонове са действията на бракониери и ловци."
    },
    {
        "id": "03k3r",
        "description": "Конят е един от двата съвременни подвида на Дивия кон. Представлява опитомен еднокопитен бозайник представител на семейство Коне. Предците на съвременните коне еволюират преди около 45-55 милиона години от дребен многопръст тревопасен бозайник до едър еднокопитен представител днес. Одомашняването от хората започва преди около 6000 години, а до 3000 г. пр. Хр. конят се разпространява в различни краища на Земята. Представителите на днешния опитомен подвид са предци на дивия кон, който свободно е обитавал първичните си местообитания. Самият термин див кон е неточен, но се използва за да отдиференцира конете от вида, които никога не са били одомашнявани. Такъв например е Конят на Пржевалски, който е вторият подвид на дивия кон.\nДълголетната връзка на коня с човека е наложила използването на редица думи и термини, които да опишат отделните възрастови и полови категории, размери на тялото, неговия цвят, анатомични особености, маркиране, породи, движения и поведение.\nАнатомията на коня е следствие от редица еволюционни приспособления възникнали с цел развиване на скорост за избягване от хищници. Имат силно развито чувство за баланс и отбрана. В тази връзка конят е развил и една от необичайните си черти - спи еднакво добре както изправен, така и легнал."
    },
    {
        "id": "07bgp",
        "description": "Домашната овца е четириног преживен бозайник, който обикновено се отглежда като домашно животно. Като всички преживни, овцата е член на разреда Artiodactyla. Въпреки че „овца” е име, с което се обозначават множество животински видове, във всекидневната реч то се отнася почти изключително за вида Ovis aries. С численост от около 1 милиард, домашната овца е най-многобройният представител на своя род.\nОвцата най-вероятно е произлязла от дивия муфлон в Европа и Азия. Тя е едно от най-рано одомашнените за селскостопански нужди животни. Отглежда се за добив на вълна, месо и мляко. Овчата вълна е по-широко използвана от тази на което и да е друго животно и обикновено се добива чрез остригване. Овцете продължават да бъдат важен животновъден ресурс за добив на вълна и месо, а в по-малка степен се отглеждат за кожи, мляко и като лабораторни животни за целите на науката.\nОвцевъдството се практикува в по-голямата част от обитаемата от човека територия на Земята, като то е изиграло фундаментална роля за много цивилизации. В съвременността Австралия, Нова Зеландия, държавите от южните и централните части на Южна Америка и Британските острови се свързват най-тясно с отглеждането на овце."
    },
    {
        "id": "02g2w1",
        "description": "Американският или мисисипски алигатор е един от двата вида крокодили от семейство алигатори, които носят наименованието алигатор. Другият е т.нар. китайски алигатор, който е доста по-дребен от американския."
    },
    {
        "id": "0qqk",
        "description": "Щир е вид растение от род Amaranthus. Произходът на едно от наименованията му е от Древна Гърция, където означава „неугасващото“, неувяхващото цвете. Според някои твърдения помага срещу любовни мъки . Според латинската и гръцката митология Амарантът помага и срещу физически рани, душевни терзания, болка и вскякави други човешки мъки, и никога не увяхва, защото е магическо. В повечето митове цветето е тъмночервено, с големи красиви цветове, открива се много, много рядко и то само на лунна светлина. Само човек с много чиста душа и сърце може да намери амарант, защото той е свещен."
    },
    {
        "id": "0cjs7",
        "description": "Аспержата е многогодишно растение от семейство Зайчесянкови. От 8 до 10 години то се отглежда в един и същи ред от една и съща област. През есента умират надземните части на растението с дървесни стъбла и клони, но подземните части презимуват и формират нови стъбла през пролетта.\nПървите признаци на потреблението на аспержи са намерени в пирамида на Сакара в Египет, построена около 2750 г. пр. Хр. Римляните са знаели за растителния вид два века пр. Хр.. Аспержите в Европа са унищожени след падането на Римската империя. От 15-ти век аспержите идват обратно в Европа от Испания, чрез маврите през Франция. От 17-ти век,започват да се отглеждат аспержи във Франция и някои други страни от Западна Европа. В Холандия от 19 век насам, по-широко се отглеждат аспержи. Най-старият съществуващ район е, че около Bergen op Zoom. От Първата световна война, Noord-Limburg става голяма производствена площ за аспержите. Голяма част на аспержите, отглеждани в Нидерландия, се изнасят за Германия. В Белгия, аспержи се отглеждат в района на Mechelen и района около Bornem \/ Puurs, но се осигурява ограничена реколта."
    },
    {
        "id": "0hkxq",
        "description": "Броколите са подвид растение от семейство Кръстоцветни, чиято цветна глава се използва като зеленчук. Думата броколи произлиза от италиански и означава в множествено число \"цъфтящи върхове на зелето\".\nБроколите обикновено се варят във вода или на пара, но могат да се консумират сурови и стават популярни като суров зеленчук сервиран в ордьоври.\nБроколите се класифицират в групата на сорт Италика от вида Brassica oleracea.\nБроколите имат големи цветни глави, обикновено зелени на цвят, подредени като разклонени клони върху дебело стъбло, годно за консумация. Цветните глави са заобиколени от листа. Броколите приличат най-много на карфиол, но са различна група от същия вид. Те произхождат от култивирани зелеви листни култури в северното Средиземноморие около 6-ти век пр.н.е. От времето на Римската империя, броколите се смятат за уникално ценна храна сред италианците. Те са пренесени в Англия от Антверпен в средата на 18-ти век от Питър Шиимейкърс. В Съединените щати за пръв път са внесени от италиански имигранти, но не стават широко известни до 1920 г."
    },
    {
        "id": "0fbw6",
        "description": "Зеле, е многолистно растение от семейство Brassicaceae, които се използват като зеленчук.\nЗелето е тревисто, двугодишно, двусеменно цъфтящо растение, което се отличава с къси стебла, обикновено със зелени листа, но в някои сортове червени или пурпурни, формиращи характерен компактен, кълбовиден вид."
    },
    {
        "id": "0fj52s",
        "description": "Морковът е кореноплоден зеленчук.\nМорковът е от род двугодишни, рядко едногодишни или многогодишни тревисти растения от семейство сенникоцветни. Същесвуват около 60 вида, главно в Средиземноморието, но също в Америка, Африка, Австралия и др. Културният морков е двугодишно зеленчуково и фуражно растение. Стъблото му е високо до 0.70 м, листата са перести, силно нарязани, цветовете - дребни, събрани в сложен сенник. Плодът е сух с две семена, с плоскояйцевидна форма и с четири реда шипчета. Отглежда се заради кореноплода, който е месест и в зависимост от сорта има закръглена, пресечено-конусовидна, вретеновидна или друга форма с червена, жълто-червена, жълта или бяла окраска. През първата година образува бледожълт до червено-оранжев кореноплод. През втората година образува семена и цветове.\nМорковът съдържа средно: 88.8% вода, 1.1% азотисти вещества, 0.2% мазнини, 8.2% захари, скорбяла и други вещества, 1% целулоза, 0.7% пепел и витамини A, C, B1 и B2 . Използва се за храна, фураж и като лечебно средство. В България се отглежда навсякъде. По-разпространени сортове: нантски, марктгертнер, едър каротел, за ранно производство: амстердамски."
    },
    {
        "id": "015w7p",
        "description": "Карфиолът е едногодишно тревисто растение от род зеле на семейство кръстоцветни. За родина на карфиолът се смята Източното Средиземноморие. Най-много се отглежда в Европа и Америка. Образува глава от къси силно надебелени, сбити помежду си бели, крехки, цветоносни стъбла. Богата е на витамините С,В1 и В2. Съдържа 6-8 % сухо вещество, 2-4 % захари и белтъци. Използва се за приготвяне на ястия с висока хранителна стойност. В сурово състояние може да се прибавя към салати. Консервира се като туршия самостоятелно или с други зеленчуци. В България най разпрострненият сорт е германския Ерфуртско джудже. В Добруджа се нарича Конопида."
    },
    {
        "id": "01xj_",
        "description": "Цѐлината, позната още като керевиз или кервиз, е двугодишно тревисто растение от семейството на магданоза и моркова — Сенникоцветни."
    },
    {
        "id": "053wn",
        "description": "Царевицата е вид покритосеменно растение от семейство Житни. Тя е важна земеделска култура, която се използва за зърно, силаж и за зелен фураж. Царевицата е одомашнена от коренните жители на Мезоамерика още в праисторически времена. По-късно, по протежение на централно и южно Мексико, ацтеките и маите култивират редица разновидности използвани за храна и други цели. С течение на времето, култивираната царевица се разпростира към Северна и Южна Америка, като между 1700 и 1250 година пр.н.е. заема обширни площи на двата континента. Повечето големи и развити човешки култури в региона изграждат търговски отношения базирани на излишък от определени видове царевица. След колонизацията на Америка през късния 15-ти и ранния 16-ти век, изследователите и търговците пренасят царевица в Европа, а по-късно я предлагат и на други култури по света като част от търговия. Към 21-ви век, царевицата е широко отглеждана култура в целия свят, основно поради способността си да расте при различни климатични условия. В някои страни от Латинска Америка и Африка тя е основна храна за населението."
    },
    {
        "id": "015x4r",
        "description": "Краставицата е едногодишно двусемеделно растение от семейство тиквови. Съдържа голямо количество вода и е силно разпространена в България. Семената са бели, с дължина до 1 сантиметър. Засажда се в началото на май и се бере през август. Известни сортове са „Сандра“ и „Гергана“. Сред тях важно място заемат и дребните краставички, наречени корнишони. Известни сортове от тях са „ТОНИ“ и „Деликатес“."
    },
    {
        "id": "0cdk2",
        "description": "Патладжанът, наричан още син домат е растение от род Кучешко грозде на семейство Картофови. Растението дава плод със същото име, който се използва широко като зеленчук в готварството. Патладжанът е близък роднина на домата и картофа и произлиза от Индия и Шри Ланка. Той е едногодишно растение, достигащо 40-150 cm на височина, често трънливо, с големи едро нарязани листа, дълги 10-20 cm и широко 5-10 cm. Цветовете са бели до виолетови, с петделно венче и жълти тичинки. Плодът е месест семков, по-малък от 3 cm в диаметър при дивите растения, но много по-голям в културните форми. Плодът съдържа многобройни малки меки семена. дивите разновидности могат да израстват много по-големи, до 225 cm, с големи листа 30 cm дълги и 15 cm широки."
    },
    {
        "id": "017dqv",
        "description": "Резене е растение от рода Foeniculum и расте в южна Европа и югозападна Азия. То е от семейството на магданоза и моркова Сенникоцветни.\nРезенето е силно ароматично многогодишно тревисто растение, право, синьозеленикаво на цвят, достигащо 2 м на височина. Листата достигат на дължина до 40 см. Те са ситно нарязани, като крайните им сегменти са нишковидни, широки около 0,5 мм. Цветовете се образуват на върха в сложни сенници, широки 5-15 см, като всяка секция на сенника съдържа 20-50 миниатюрни жълти цвята на къси стъбълца. Плодът е продълговато сухо семе, дълго 4-9 мм и наполовина или по-малко широко с жлеб, съдържа 3-5% етерично малсо с 60-80% анетол и 14-18% обикновено масло. Анетоловото масло,получавано при екстракция на семената е основна съставка на мастиката, на която дължи основния си аромат. То е и една от съставките на гръцкото питие узо.\nРезенето е храна за ларвите на някои видове пеперуди като Amphipyra tragopoginis и Papilio zelicaon.\nЦъфти от юли до септември. Използва се в италианската и испанската кухни за подправяне на риби и супи."
    },
    {
        "id": "0dbrl",
        "description": "Чесънът или чеснов лук е многогодишен луковичен зеленчук от семейство Лукови, род Лук. Този вид не се среща в диво състояние и се смята, че е получен в резултат на културна селекция и вероятно произлиза от вида Allium longicuspis, който расте див в югоизточна Азия.\nНай-често консумираната част от растението е подземната складираща структура, наречена глава. Една чеснова глава се състои от дузина или повече отделни скилидки, всяка от които от ботаническа гледна точка е луковица — подземна структура, образувана от удебелени листни основи. Всяка скилидка е образувана от една единствена листна основа за разлика от лука, чиято луковица се състои от многобройни листни слоеве. Надземните части на растението понякога се употребяват за храна, особено докато са млади и крехки.\nСуровият чесън има силна люта миризма, която се омекотява значително при готвене. Суров или сготвен, чесънът се забелязва със силната си характерна миризма. Дъхът на хората, яли чесън, също получава характерна миризма. Някои култури приемат миризмата на чесън повече, отколкото други. Северноевропейските кухни, например, използват чесън много умерено и той се готви продължително време за намаляване на миризмата."
    },
    {
        "id": "04bk6",
        "description": "Алабаш - двугодишно зеленчуково растение от семейство кръстоцветни. Отглежда се в северните райони на Европа, включително и в България. Има големи, тъмно зелени, продълговати листа. Използва се стеблото му, което е силно надебелено, закръглено, зелено или виолетово, богато на витамини, целулоза, фруктоза, сяра. Консумира се сурово, консервирано или варено."
    },
    {
        "id": "013__5",
        "description": "Празът е зеленчук, принадлежащ заедно с лука и чесъна, към семейство Лукови. В този вид има още два твърде различни зеленчука: слонски чесън, отглеждан за луковици и египетски праз или „курат“, отглеждан в Египет и другаде в Близкия Изток за листа.\nВместо да образува стегната луковица като лука, празът образува дълъг цилиндър от листа, които обикновено се избелват чрез засипване с пръст. Те често се продават като разсад, поникнал рано в оранжерии, за да се разсадят на открито, когато времето позволява. Един път засадени в градината, те са издръжливи — много сортове могат да бъдат оставени в земята през зимата и да се берат при необходимост.\nСортовете праз могат да се класифицират по няколко начина, но основният е разделянето на летен праз, който се бере през същия сезон, в който е засаден, и зимен праз, който може да се бере през пролетта на следващата година. Летните сортове праз по принцип са по-дребни от зимните, а зимните са обикновено с по-силен вкус."
    },
    {
        "id": "0fqlj",
        "description": "Марулята е вид растение от семейство Сложноцветни, срещащо се в умерените ширини. Спада към семейство Asteraceae. Култивира се най-вече заради листата, които се използват за храна. В много страни марулята се яде студена без термична обработка.\nОт нея се правят салати, използва се като гарнитура за хамбургери, прибавя се и към много други ястия."
    },
    {
        "id": "025s18p",
        "description": "Бамя е едногодишно тревисто зеленчуково растение от семейство Слезови. Познато е още от древността. Произхожда от Етиопия и Мала Азия. Стеблото достига нормална височина около 50 см, като има сортове с височина до 2 m. Цветовете на бамята са оцветени в бледожълто с тъмно винено-червени петолъчки на дъното. Младите плодове се използват за ястия, туршии и за сушене, а семената, съдържащи 20 % масло като сурогат на кафето. От изсушените стебла се правят въжени изделия. Най-разпространените български сортове са Лясковска бамя, Пловдивска бамя и Каваклийска бамя. Отглежда се в субтропическите и тропическите страни. В България в ограничени количества в южните равнинни райони. Най-много се използва в арабската кухня. Листата на бамята са единични, прости, в основата на стъблото те са почти целокрайни, по средата - нарязани на 5 дяла, а към върха - дълбоко нарязани.\nЦветовете са звънчеобразни, едри, лимоненожълти, разположени поединично в пазвите на листата. Бамята е факултативно самоопрашващо се растение.\nПлодът е многогнездна пирамидална кутийка, която при някои сортове достига до 25 см дължина. При пълно узряване кутийката се пука по ръбовете и семената се изсипват."
    },
    {
        "id": "0dj75",
        "description": "Кромидът, наричан още кромид лук, червен лук или само лук, е двугодишно растение от род Лук, използвано широко в готварството. Основно се използват луковиците на възрастните растения преди началото на зимата. Също се използват листата на младите растения, често наричани пресен лук или зелен лук.\nИма характерен силен лют вкус и остра миризма, особено в луковиците. Те се омекотяват при готвене, при което вкусът става сладък. Луковиците имат суха външна обвивка и месеста слоеста вътрешност. Използвани по целия свят за кулинарни цели, те имат разнообразни форми и цветове."
    },
    {
        "id": "01xfpd",
        "description": "Пащърнакът е кореноплоден зеленчук, сроден с моркова. Корените му приличат на тези на моркови, но са с по-светъл цвят и имат по-силен вкус."
    },
    {
        "id": "0g5s7",
        "description": "Гра̀хът е биологичен вид, растение от семейство Бобови. Отглежда се като домашна култура за прехрана по целия свят."
    },
    {
        "id": "0fg0m",
        "description": "Фъстъкът е вид едногодишно тревисто растение от едноименния род Фъстък от семейство Бобови. Фъстъци се наричат и ядливите семена на растението."
    },
    {
        "id": "05vtc",
        "description": "Картофите са многогодишни растения от род Кучешко грозде на семейство Картофови, отглеждани обикновено заради съдържащите си скорбяла грудки. Картофите са най-широко отглежданото сред клубеновите растения в света и са на четвърто място по обема на суровата продукция, но това високо място се дължи на високото съдържание на вода в клубените в сравнение с другите култури.\nКартофът произлиза от Южна Америка, вероятно някъде в днешните Перу, Боливия и Чили. Картофите съставляват важна част от културата на Андите и фермерите отглеждат много разновидности, притежаващи голямо разнообразие на цветове и форми. Те се разпространяват в останалата част на света след контакта на европейците с Америка в късния 15 и ранния 16 век. В Южна Америка се срещат над 200 диворастящи вида."
    },
    {
        "id": "015x5n",
        "description": "Репичката е едногодишно кореноплодно зеленчуково растение от семейство Кръстоцветни. Произхожда от Средна Азия. Отглежда се като зеленчукова култура от около 1000 г. пр.н.е. в Китай, Япония, Египет, Рим и Гърция. Оформени са две групи сортове - европейска и китайска. В България се култивират европейските форми.\nРепичката е студоустойчиво и светлолюбиво растение с къс вегетационен период. Кореноплодите са дребни с овална, конусовидна или цилиндрична форма. Външното им оцветяване варира от розово до червено и виолетово или от комбинация от тези цветове. Месото е бяло, сочно, крехко и плътно в свежо състояние. При прояждане от червеи придобива вишневочервени нишковидни петна.\nРепичките са богати на ензими, минерални соли и витамини. Съдържат етерично масло, което усилва секрецията на храносмилателните жлези. Използва се за консумация в прясно състояние, като най-широкото му приложение е при правенето на пресни зеленчукови салати. Не са подходящи за термична обработка, тъй като месото се скашква и загубва вкусовите си качества.\nРепичката се отглежда успешно както на открито така и в оранжерийни условия. В България масово се отглежда в късната есен и рано през пролетта. Кореноплодите са готови за прибиране за около 25-30 дни след поникването на растението. Някои от предпочитаните сортове за отглеждане в България са: „Сакса 2“, „Софийски превъзходни“, „Любими“, „Бисер“, „Червени с бели опашки“ и др."
    },
    {
        "id": "0jtc5",
        "description": "Белият равнец е растение, типично за Северното полукълбо. Познато е с множеството си употреби като билка.\nСъцветията му са плоски, съставени от по няколко дребни цветове. Често се използват свежи или изсушени в букети. Белият равнец расте най-добре на ярко слънце и предпочита почви с добри дренажни свойства. Някои наричат белия равнец мъжка билка, тъй като в миналото войниците задължително носели със себе си бял равнец заради свойството му да спира вътрешни и външни кръвоизливи и да успокоява болките. Други пък смятат белия равнец за женска билка, защото помага при маточни кръвотечения, менструални болки, менопауза, дисменорея и хиперменорея. Белият равнец има кръвопречистваща сила и е идеално средство за детоксикация на организма.\nНови изследвания на италиански учени доказват, че билката има силно антикариесно действие."
    },
    {
        "id": "015fr",
        "description": "Федеративна република Бразилия е държава, заемаща централната и източната част на Южна Америка. Със своите 8,51 млн. km² и над 190 млн. души страната се нарежда на пето място по площ и по население в света.\nНа Бразилия се падат между 15 и 20% от световното биологично разнообразие, включително обширни природногеографски области, като Амазония, Атлантическата гора, Пантанал и Серадо. Тя е единствената португалоговоряща страна в Америка и същевременно е една от най-мултикултурните и етнически разнообразни държави в света, резултат от силните миграционни процеси.\nОт началото на 16 век до 1822 г. Бразилия е владение на португалската колониална империя. След като получава независимост, страната е първоначално империя начело с представители на португалската кралска династия Браганса, а от 1889 г. възприема републиканско управление. Днес Бразилия е демократична федерална президентска република, образувана от 26 щата и един федерален окръг.\nСедма в света и първа в Латинска Америка по брутен вътрешен продукт, Бразилия днес има силно международно влияние, както в регионален, така и в световен мащаб. Тя е една от основателките на Организацията на обединените нации, Г-20, Меркосур, Общността на португалоезичните държави, на Съюза на южноамериканските нации и е една от страните в групата БРИКС. През 2005 г. Бразилия е на 39-та позиция по качество на живот сред страните в света."
    },
    {
        "id": "0d060g",
        "description": "Кана̀да е най-голямата държава в Северна Америка, простираща се от Атлантическия океан на изток до Тихия на запад и до Северния ледовит на север. Тя е втората по големина страна в света, а нейната обща граница със Съединените щати на юг и северозапад е най-дългата в света.\nТериторията на днешна Канада е обитавана от хилядолетия от различни местни етнически групи. От края на 15 век британски и френски експедиции изследват атлантическото крайбрежие, а след това започват и да се заселват там. Повечето френски колонии са отстъпени на Великобритания след края на Седемгодишната война през 1763 година. Канада възниква през 1867 година, когато три от британските колонии са обединени в Канадска конфедерация, федерален доминион, съставен от четири провинции. Това поставя началото на продължителен процес на териториално разширение увеличаване на автономията на страната. Основни стъпки в него са Уестминстърския статут от 1931 година и Закона за Канада от 1982 година, който премахва последните остатъци на правна зависимост на Канада от Британския парламент.\nФедерация, съставена от 10 провинции и 3 територии, Канада е парламентарна монархия в лична уния с Великобритания. Английският и френският са официални езици на федерално ниво. Канада е просперираща развита държава, деветата по големина икономика в света. Канада има развита икономика, основана на изобилните природни ресурси и външната търговия, главно със Съединените щати. Страната се нарежда на високо ниво в степента на човешко развитие, качеството на живот, здравеопазване, продължителност на живота, общественото образование, икономическата свобода и защитата на гражданските свободи и политически права. Страната е член на Г-8, Г-20, НАТО, ОИСР, СТО, Общността на нациите, ОАД, Азиатско-тихоокеанското икономическо сътрудничество, ООН, НАФТА."
    },
    {
        "id": "01p1v",
        "description": "Чили, официално Република Чили, e държава, разположена в югозападната част на Южна Америка. Тя покрива дълга и тясна ивица земя между Андите и Тихия океан. Граничи с Перу на север, с Боливия на североизток, с Аржентина на изток и с Проток Дрейк на юг. Една от двете страни в Южна Америка, заедно с Еквадор, е, които не граничат с Бразилия."
    },
    {
        "id": "0d05w3",
        "description": "Китайската народна република, или просто Китай, е държава, разположена в Източна Азия. По площ е на четвърто място в света след Русия, Канада и САЩ, а по население е първа. Столица е град Пекин.\nСчитана за наследник на една от най-старите и значими за човечеството цивилизации в света — китайската, КНР е основана през 1949 година вследствие на комунистическа революция, след продължителни вътрешни конфликти и войни с Японската империя. Десетилетия след това Китай се развива по подобие на СССР под управлението на Сталин.\nЗапочналите през 1970-те години политико-икономически реформи променят значително облика на страната в обществено, икономическо и политическо отношение. Впоследствие в Китай се изгражда една от най-мощните и бързоразвиващи се икономики, и днес е значителна културна, научно-техническа, геополитическа и военна сила. Китай е най-големият износител и вторият най-голям вносител на стоки в света. Страната е втора най-голяма по стойност на БВП. Китайската народна република е най-голямата социалистическа страна в света."
    },
    {
        "id": "0d04z6",
        "description": "Република Куба е латиноамериканска островна държава на Карибите с излаз на Карибско море, Мексиканския залив и Атлантическия океан. Куба е най-голямата по площ карибска държава, заемайки големия едноименен остров и няколко по-малки архипелага и има най-голямо население сред островните държави в региона — над 11 000 000 души. Столицата ѝ е град Хавана.\nКуба има богата култура, която представлява смес от местни островитянски традиции и влияние на испанските колониалисти, африканските роби и Съединените щати.\nКуба е една от петте комунистически страни в света, и поради това играе важна роля в регионален и световен мащаб, и е един от основните доставчици на хуманитарна помощ за страни от Третия свят. Средната грамотност на населението е 99,8%, детската смъртност е по-ниска от тази в някои развити страни, а продължителността на живота е 77,64 години. През 2006 година WWF определя Куба като единствената страна, отговаряща на дефиницията за устойчиво развитие."
    },
    {
        "id": "03shp",
        "description": "Ислямска република Иран е държава в Югозападна Азия, наричана в миналото и Персия. Тя е 17-а в света по територия с площ 1 648 195 km², а населението ѝ е около 75 милиона души. Страната е смятана за регионална сила и има важно геополитическо значение със своето стратегическо разположение между Близкия Изток, Централна Азия и Южна Азия и със значителните си запаси от нефт и природен газ. Столица на Иран е град Техеран, най-големият град и най-важният политически, културен и стопански център в страната.\nИран е център на една от най-древните цивилизации в света. Първата трайна държава на територията на днешен Иран е образуваното през 28 век пр.н.е. царство Елам. Ираноезичните мидийци създават своя империя в края на 7 век пр.н.е. Те са наследени от иранската Персийска империя, елинистичната държава на Селевкидите и две последователни ирански държави - Партското и Сасанидското царство. В средата на 7 век страната е завладяна от мюсюлманите и под властта на мюсюлманските владетели персийският език и култура се разпространяват в цялото Иранско плато и отвъд него в Централна Азия. Под властта на династии, като тези на Тахиридите, Сафаридите, Саманидите и Буидите Иран се обособява като самостоятелна държава в рамките на Ислямския свят. Процъфтяващите иранска литература, философия, медицина, астрономия, математика и изкуство се превръщат в основен елемент на ислямската цивилизация."
    },
    {
        "id": "01znc_",
        "description": "Ту̀рция, официално Репу̀блика Ту̀рция, е държава, чиято територия е почти изцяло разположена в Азия, а останалите 3% — на Балканския полуостров в Югоизточна Европа, но повече от 20% от населението ѝ живее на Балканския полуостров. Граничи на изток с Грузия, Армения, Азербайджан и Иран; на юг — с Ирак и Сирия; на запад — с Егейско море и островите в него, Гърция и България. До 1922 г. територията на днешната държава е в центъра на Османската империя. Площта ѝ е 783 562 km², от които 769 632 km² суша и 13 930 km² водна площ. Разположението на Турция между Европа и Азия я прави страна от особено геостратегическо значение.\nСунитският ислям се изповядва от 90% от населението на страната, а останалата част изповядва най-вече алевитство, юдейство и православно християнство. Официален език е турският, а официална религия няма. Турция членува в организации като НАТО, ОИСР, Съвет на Европа, ОССЕ и Г-20. Турция започва преговори за пълноправно членство в Европейския съюз през 2005 година. Турция също така засилва връзките си и със страните от Централна Азия, Африка, Близкия Изток чрез членството си в организации като Организация „Ислямска конференция“ и Организация за икономическо сътрудничество."
    },
    {
        "id": "0d0vqn",
        "description": "Кра̀лство Швeция или просто Швѐция е скандинавска държава, конституционна монархия, намираща се в Северна Европа. Тя граничи с Норвегия на запад, Финландия на североизток, проливите Скагерак и Категат на югозапад, Балтийско море и Ботническия залив на изток. По море граничи също с Дания, Германия, Полша, Русия, Литва, Латвия и Естония. С Дания се свързва и чрез моста Йоресунд — най-големия мост в Европа, свързващ Малмьо с Копенхаген. Член е на Европейския съюз от 1995 г. и на Шенгенското пространство от 1996 г.\nШвеция е с относително ниска гъстота на население, с изключение на гъсто населения столичен район с център Стокхолм. 84% от населението е в градове, които заемат едва 1,3% от площта на страната. Швеция се отличава с висок жизнен стандарт, с модерно и либерално общество и с нейерархична организационна и обществена структура и колективизъм, в контраст с англо-саксонските общества. Опазването на околната среда, съхранението на животински и растителни видове, както и ефективното използване на енергия са задачи в политиката ѝ с широка обществена подкрепа.\nШвеция е традиционен износител на желязо, мед и дървесина. Модернизирания транспорт и комуникации позволяват пълноценно усвояването на естествените ресурси, предимно на дървесина и желязна руда. През 90-те години на 19 век, благодарение на развитието в образованието и общата индустриализация, успешно е създадена производствена индустрия, и така до края на 20 век, Швеция се превръща в развита държава, заемаща високи позиции сред най-богатите страни според Индекса на човешко развитие. Швеция е богата на водни ресурси за производство на електроенергия, но не притежава големи залежи от петрол и въглища."
    },
    {
        "id": "06mkj",
        "description": "Кралство Испания е държава, разположена в Югозападна Европа. Намира се на Иберийския полуостров, където са и Португалия, Гибралтар и Андора. На североизток, по хребета на планините Пиренеи, е границата с Франция и малкото княжество Андора. Към Испания се числят Балеарските острови в Средиземно море, Канарските острови в Атлантическия океан, градовете Сеута и Мелиля в Северна Африка, както и много необитавани островчета от средиземноморската страна на Гибралтарския проток, например Чафаринските острови, „скалите“ на Велес и Алхусемас, както и малкият остров Алборан.\nС площ от 504 645 км², Испания е четвъртата по големина държава в Европа след Русия, Украйна и Франция и втора в Европейския съюз. Със средна надморска височина от 650 м, страната е сред най-планинските държави на континента. Според информацията от общинските регистрации от 2010, населението на Испания е 47 150 800. Конституцията на Испания определя испанския език за официален език, който всички граждани трябва да знаят и използват. Испанският е майчин език за 89% от населението на страната. Други испански езици имат коофициален статут в някои автономни региони."
    },
    {
        "id": "0h7x",
        "description": "А̀встрия, официално Репу̀блика А̀встрия е вътрешноконтинентална страна, разположена в Централна Европа. Австрия граничи с Лихтенщайн и Швейцария на запад, Италия и Словения на юг, Словакия и Унгария на изток, Германия и Чехия на север. Към 1 януари 2011 населението на страната надхвърля 8,4 милиона, от които австрийците са 7,5 милиона. Официалният език в страната е австрийският стандарт на немския език, а други малцинствени езици с частичен официален статут са хърватският, словенският и унгарският.\nПлощта на страната е 83,872km², а климатът е умереноконтинентален в ниските част и алпийски във високите части. Релефът е предимно планински, като едва 32% от територията на страната са под 500 метра надморска височина. Съществена част от Алпийската планинска верига е разположена в Австрия, а най-високият връх е Гросглокнер в Източните Алпи.\nТериторията на Австрия влиза в състава на Римската империя под името Норик. През 788 г. франкският крал Карл Велики завладява територията и християнизира населението. По време на управлението на австрийската династия Хабсбург Австрия се превръща във водеща европейска сила. През 1867 Австрийската империя се превръща в дуалистичната монархия Австро-Унгария. Краят на Първата световна война през 1918 слага край на Австро-Унгария, която се разпада на няколко независими държави, сред които и Първата австрийска република. През 1938 след референдум Австрия е присъединена към Германската империя и остава част от нея до края на Втората световна война през 1945. Същата година е окупирана от Съюзническите сили, а отменената Федерална конституция влиза отново в сила. През 1955 Австрия обявяват създаването на независима федерална република, с което слага край на окупацията. Австрийският парламент приема Декларация за вечна неутралност."
    },
    {
        "id": "03gj2",
        "description": "Унгария е вътрешноконтинентална държава в Централна Европа. Тя няма излаз на море и граничи с Австрия, Словакия, Украйна, Румъния, Сърбия, Хърватия и Словения. Площта ѝ е 93 030 км², от които 92 342 км² суша и 688 км² водна площ."
    },
    {
        "id": "0345h",
        "description": "Федера̀лна репу̀блика Герма̀ния, накратко Герма̀ния, е държава в Централна Европа. Тя граничи със Северно море, Дания и Балтийско море на север, с Полша и Чехия на изток, с Австрия и Швейцария на юг и с Франция, Люксембург, Белгия и Нидерландия на запад. Територията на Германия заема 357 021 km² и е разположена в умерения климатичен пояс. С население над 82 милиона жители, тя е държавата с най-голямо население в Европейския съюз, втората в Европа след Русия и третата страна в света по брой на чуждите имигранти.\nТеритория, наричана Германия и населена от германски племена, е известна на римските източници от 1 век. От 10 век тази област съставлява ядрото на Свещената Римска империя, просъществувала до 1806 година. През 16 век северната част на Германия става център на Реформацията. Страната е обединена в единна национална държава след Френско-пруската война през 1871 година. През 1949 година, след тежкото си поражение във Втората световна война, Германия е разделена на две самостоятелни държави, Западна Германия и Източна Германия, които се обединяват отново през 1990 година. През 1951 година Западна Германия става съосновател на първата Европейска общност — Европейска общност за въглища и стомана, а през 1957 година и на Европейската общност за атомна енергия и Европейската икономическа общност, преименувана по-късно на Европейска общност, като през 2009 г., с влизането в сила на Лисабонския договор, последната е преобразувана в Европейски съюз, който става неин правоприемник."
    },
    {
        "id": "05qhw",
        "description": "Република Полша е държава в Централна Европа. Тя граничи с Германия на запад, с Чехия и Словакия на юг, с Украйна и Беларус на изток, и с Литва и Русия на север, както и с Балтийско море. Общата ѝ площ възлиза на 312 679 квадратни километра, което я прави 69-та по площ в света и 9-та в Европа. Полша е унитарна държава, разделена на 16 войводства. С население от 38 милиона души Полша се нарежда на 34-то място в света по население и като 6-тата най-многолюдна страна-членка на Европейския съюз.\nОсноваването на полската държава се свързва с налагането на християнството през 966 година от княз Мешко I на територия, приблизително сходна с тази на съвременна Полша. През 1025 година се формира полско кралство, което в последствие образува съюз с Великото литовско княжество, известен като Жечпосполита. Съюзната държава престава да съществува през 1795 година, когато Кралство Прусия, Руската империя и Австрия си поделят земите на Полша. През 1918 година Полша връща независимостта си след оттеглянето на Русия и загубата на Германия през Първата световна война. През септември 1939 година е нападната от Нацистка Германия, което дава началото на Втората световна война. По време на войната загиват над 6 милиона полски граждани, а голяма част от еврейското ѝ население е избито. През 1945 СССР налага комунистически строй и страната се трансформира в народна република до 1989 година. Падането на комунизма в Източна Европа през 1989 година дава началото на т.нар. \"Трета полска република\"."
    },
    {
        "id": "04g5k",
        "description": "Латвия, официално Латвийска република е държава в Североизточна Европа. Тя граничи с Балтийско море и е една от трите балтийски държави, заедно с Естония и Литва, с които граничи на север и на юг съответно. Съседите ѝ на изток са Русия и Беларус.\nЛатвия е демократична парламентарна република разделена на 26 района.\nНа 20 септември 2003 г. на всенароден референдум латвийците гласуват за присъединяването на Латвия към Европейския съюз и на 1 май 2004 г. страната става членка. На 29 март 2004 г. Латвия се присъединява към НАТО,заедно с още 6 източноевропейски държави\nДо средата на двадесети век названието на страната на български е Летония. Смяната е част от по-широк процес на заместване на имената на много други държави с руски. Площта ѝ е 65 558 км², от които 64 590 км² суша и 968 км² водна площ."
    },
    {
        "id": "012wgb",
        "description": "Ирландия е остров в Атлантическия океан на който се намират Република Ирландия и Северна Ирландия.\nОстровът е третият по големина в Европа и двадесетият в света. Общата площ на острова е 84 412 км². Република Ирландия заема около 2\/3 от острова.\nНаселението на острова е почти 6 млн. души, като 4 239 848 живеят в Република Ирландия, а 1,7 млн. в Северна Ирландия."
    },
    {
        "id": "03_r3",
        "description": "Ямайка е островна държава, част от архипелага на Големите Антилски острови в Карибско море. Разположена е на около 140 километра южно от остров Куба и на 190 километра западно от остров Испаньола, където са разположени Хаити и Доминиканската република."
    },
    {
        "id": "01crd5",
        "description": "Виетна̀м, официално Социалистическа репу̀блика Виетна̀м, е държава в Югоизточна Азия. Намира се в източния край на полуостров Индокитай и граничи с Китай, Лаос, Камбоджа и Южнокитайско море. С площ 331 688 km² и 85 милиона жители Виетнам се нарежда на 13-то място по население в света и на 65-то по площ.\nОще от древността Виетнам се намира под силното влияние на Китайската цивилизация, което се запазва и след 10 век, когато в страната се утвърждават династии с местен произход. В средата на 19 век тя е превърната в колония на Франция, но през 40-те години на 20 век французите са изтласкани от силно националноосвободително движение, което оставя страната разделена на две - Северен Виетнам и Южен Виетнам. Виетнамската война, започнала като сблъсък между тези две държави, става едно от най-интензивните огнища на Студената война, като комунистическия блок подкрепя Севера, а Съединените щати - Юга. През 1975 година комунистите удържат победа и страната е обединена под техен контрол.\nВ края на 70-те години Виетнам се намесва с военни сили в полза на една от комунистическите фракции в Камбоджа, което предизвиква и краткотрайната Китайско-виетнамска война през 1979 година. От средата на 80-те години комунистическия режим провежда политика на стопанска либерализация, която довежда до бърз и продължителен икономически растеж. През 2007 година Виетнам става член на Световната търговска организация, а на следващата година е избрана за непостоянен член на Съвета за сигурност на Организацията на обединените нации. Страната членува успешно и в Асоциацията на страните от Югоизточна Азия."
    },
    {
        "id": "015qh",
        "description": "Репу̀блика Бълга̀рия е държава в Югоизточна Европа, в източната част на Балканския полуостров и заема 22% от неговата територия. Граничи на север с Румъния; на запад със Сърбия и Република Македония; на юг с Гърция и на югoизток с Турция. На изток, по протежение на бреговата ивица, страната се мие от водите на Черно море. Общата дължина на държавната граница е 2245 км, от които 1181 км са сухоземни, 686 км — речни и 378 км — морски. Освен континенталната част, България също притежава и някои малки острови в Черно Море и по р. Дунав като Св. Анастасия, Белене, Св. Иван, Св. Петър и други. Със своите над 110 хил. км² площ и 7,4 милиона души, България се подрежда на 102-ро и 96-то място съответно по площ и по население в света. По площ България е 11-а в ЕС и 15-а в цяла Европа.\nНай-ранните свидетелства за човешко присъствие по земите на днешна България датират от 44 000 г. преди Христа, или епохата на палеолита. Към петото хилядолетие преди Христа в североизточна България процъфтява високоразвита цивилизация, която създава най-ранните златни украшения в света. От Античността до Тъмните векове по земите на днешна България се развиват културите на траките, древните гърци и римляните. С пристигането на славяните през 6-ти век, а век по-късно и на прабългарите, започва процесът на изграждане на българската държавност. През 681 година е основана Първата българска държава, която просъществува до 1018 и оказва голямо влияние на източноевропейските народи чрез книжовните си школи и литературата си. Втората българска държава съществува между 1185 и 1396 година, когато тя е завладяна от разрастващата се Османска империя. През 1878, след почти век на културно и икономическо възраждане, неуспешни въстания и дипломатически борби, България възстановява държавността си под формата на монархия и се освобождава от петвековния османски контрол с помощта на Руската империя. Малко след това България започва да води редица войни със своите съседи и се съюзява с Германия по време на двете световни войни. През 1946 автократичната монархия е заменена с народна република от съветски тип, ръководена от Българската комунистическа партия. Т.нар. „социалистически строй“ рухва през 1990 година, след което България поема по пътя на либералната демокрация и пазарната икономика. През 2004 страната се присъединява към НАТО, а през 2007 - към Европейския съюз."
    },
    {
        "id": "04w8f",
        "description": "Монголия е държава в Централна Азия, граничеща с Русия на север и с Китай на юг. Тя е център на Монголската империя от 13 век, но през 17 век е завладяна от Китай и получава независимост през 1921 със съдействието на Съветска Русия. Повечето жители са монголци, като 30% от тях са традиционни пастири-номади. Основната религия е тибетски будизъм, но древният шаманистичен тенгризъм все още се практикува. Площта ѝ е 1 559 411 км², от които 1 552 706 км² суша и 6 705 км² водна площ."
    },
    {
        "id": "06q1r",
        "description": "Шотландия е историко-географски район на Великобритания в Северозападна Европа, една от четирите съставни части на Обединено кралство Великобритания и Северна Ирландия. По суша Шотландия граничи с Англия, а от всички други страни е оградена с морета. Официални езици са английски и шотландски келтски език. Столица на страната е Единбург, а най-голям град - Глазгоу. Площта на Шотландия е 78 772 km², а населението - около 5 535 000 души или средно по 65 души на km².\nКралство Шотландия е основано през 843 г. от Кенет Макалпин, който става крал Кенет I. Шотландия съществува като независима държава до 1 май 1707 г., когато Актът на обединението съединява Шотландия и Кралство Англия в Кралство Великобритания."
    },
    {
        "id": "0chghy",
        "description": "Австралийският съюз е шестата по големина държава в света и единствената, която заема цял континент — Австралия. Тя е разположена в южното полукълбо и е най-голямата страна в Австралазия. Австралия включва остров Тасмания, който е австралийски щат и множество по-малки острови в Индийския и Тихия океан. Съседните страни на Австралия са Нова Зеландия на югоизток и Индонезия, Папуа Нова Гвинея и Източен Тимор на север и Соломонови острови, Вануату и Нова Каледония на североизток. Името „Австралия“ идва от латинската фраза terra australis incognita, което значи непозната южна земя.\nНай-малко 40 000 години преди откриването от европейците в края на 18 век, Австралия е била обитавана от коренните австралийци, които принадлежали към повече от 250 езикови групи. Континентът е открит от холандски изследователи през 1606 г. През 1770 г. източната му половина е обявена за владение на Великобритания. Първоначално на 7 февруари 1788 г. е основана колонията Нов Южен Уелс, заселвана с каторжници. Постепенно населението нараства и през следващите десетилетия континентът е изследван напълно. Създадени са още пет самоуправляващи се колонии.\nНа 1 януари 1901 г. шестте колонии стават федерация и е създаден Австралийският съюз. Австралия поддържа стабилна либерална демократична политическа система в Общността на нациите. Населението на страната днес е 22 милиона души, като около 60% е концентрирано в и около столицата Канбера и големите градове Сидни, Мелбърн, Брисбейн, Пърт и Аделаида."
    },
    {
        "id": "035v3",
        "description": "Гренландия е самоуправляваща се провинция, намираща се между Северния ледовит океан и Атлантическия океан. Тя представлява арктическа островна държава и е част от континента Северна Америка както в географски, така и в етнически смисъл. Все пак в политически и исторически план Гренландия е много по-тясно свързана с Европа и по-специално с Исландия, Дания и Норвегия. Страната е едновременно най-голямата зависима територия и най-големият остров в света. С население от 56 452 души тя е една от най-рядко населените страни в света.\nПрез 1979 г. Дания предоставя на Гренландия известна автономия и я прави равнопоставен член на датското обединено кралство. През 2008 г. Гренландия провежда референдум за по-голяма автономия. Това се осъществява през следващата година, като Дания запазва контрола над външната политика и отбраната, и финансовата политика, и осигурява годишна помощ от 3,4 млрд. датски крони или около $11 300 на гренландец.\nГренландия, чийто южен бряг, е бил заселен около 1000-та година от викинги, а по-късно попада във владение на датската корона, има свой парламент от 1979 г., чиято дейност е ограничена във вътрешната политика, тъй като островът продължава да е част от Дания."
    },
    {
        "id": "035v3",
        "description": "Гренландия — е най-големият остров на Земята, намираща се между Северния ледовит океан и Атлантическия океан. Площ — 2130800 км². Разположен в самоуправляваща се провинция на Дания.\nКлиматът по крайбрежието е субарктически и арктически.\nНай-висока точка е 3300 м."
    },
    {
        "id": "0jgx",
        "description": "Република Армения е държава в Югозападна Азия. Тя граничи с Турция на запад, Грузия на север. Има общи граници и с Азербайджан на изток и с Иран на юг. Столицата ѝ е Ереван. От 1922 до 1991 г. страната е част от СССР под името Арменска съветска социалистическа република. Площта ѝ е 29 743 км², от които 28 342 км² суша и 1 401 км² водна площ."
    },
    {
        "id": "03_3d",
        "description": "Япония е островна държава в Източна Азия, разположена в Тихия океан, на изток от Китай, Корея и Русия. Площта ѝ е 377 835 km², а населението - 128,4 млн. души. Столица е град Токио, а официален език е японският. Япония е най-развитата държава в Азия. Историята на Япония се характеризира с влияние от външния свят, последвано от дълги периоди на изолация.\nИкономиката на Япония е третата по големина в света. Япония е член на Организацията на обединените нации, Г-8, Организацията за икономическо сътрудничество и развитие и Азиатско-тихоокеанското икономическо сътрудничество. Тя е световен лидер в производството на технологии и машини."
    },
    {
        "id": "019rg5",
        "description": "Република Кения е държава в Източна Африка. Граничи с Етиопия на север, Сомалия на изток, Танзания на юг, Уганда на запад, Южен Судан на северозапад и Индийския океан на югоизток. Столица е град Найроби."
    },
    {
        "id": "0f6kx",
        "description": "Понеделник е първият ден от седмицата. Някъде обаче той се смята за втори ден. Поради тази причина на арабски, гръцки и португалски понеделник означава втори ден. В римската империя „понеделник“ също се е смятал за втори ден от седмицата и е посветен на луната. Поради тази причина на някои езици, като английски и италиански, например, понеделник означава ден на луната.\nВ съвременното общество понеделник се смята за начало на работната седмица.\nВ Англия понеделникът от великденските празници е известен като денят на черната Анис - вещица, която отвличала деца и агнета."
    },
    {
        "id": "0f7_n",
        "description": "Вторник е вторият ден от седмицата. Правилният правопис на наименованието в българския книжовен език е с малки букви, освен ако не е първа дума в изречението."
    },
    {
        "id": "0f7_4",
        "description": "Сряда е третият ден от седмицата.\nАко неделя се приеме за начало на седмицата, сряда се пада в средата. Сряда също така е и по средата на работната седмица.\nВ римската империя „сряда“ е посветена на бога Меркурий - \"Mercurii dies\".\nВ българските народни вярвания сряда е осмислян като добър или лош ден в различните региони на България. В Югоизточна България, както и в Софийско, Габровско и Тетевенско, сряда се приема за един от най-тежките дни през седмицата. Жените не вършат домакинска работа, не мият косите си, а мъжете не се бръснат; спазва се сексуално въздържание, поради вярването, че ако бъде заченато дете през този ден, то ще е с физически или умствени недостатъци или ще стане много лош човек. Задължително се пости.\nВ българския народен календар са познати следните сряди:\n⁕Луда сряда - срядата от Тодоровата неделя, схващана като особено опасен ден. Още: Разполовената сряда, Преговялата сряда.\n⁕Светла сряда - срядата след Великден. На този ден сред рупците в Странджа се изпълнява обичаят Мара Лишанка, а в Дупнишко — обичаят Ладино хоро.\n⁕Русалска сряда — срядата от Русалската неделя, също смятана като тежък ден."
    },
    {
        "id": "0f7zn",
        "description": "Четвъртък е четвъртият ден от седмицата.\nНомерацията на седмиците в годината се определя според четвъртъците: за първа седмица се приема тази, съдържаща първия четвъртък, и т. н. — ISO 8601.\nАнглийското Thursday произхожда от „ден на Тор“, преведено от латински dies Jovis — „ден на Юпитер“. Първоначално четвъртък е бил наричан Thundersday — „ден на гръмотевиците“."
    },
    {
        "id": "0f7z4",
        "description": "Петък е петият ден от седмицата.\n⁕Исус Христос е бил разпнат на кръста в петък.\n⁕В исляма, петък е ден за публични молитви в джамиите.\n⁕Еврейският шабат започва в петък след залез слънце и свършва в събота по същото време.\n⁕В римската империя „петък“ е посветен на богинята Венера - „Veneris dies“."
    },
    {
        "id": "0f7yn",
        "description": "Събота е шестият ден от седмицата според гражданския календар. Според християнския и еврейския календар, от друга страна, съботата е седмият последен ден.\nПроизходът на думата събота е свързан с еврейската дума шабата, което се превежда като почивка - празник - ден, в който не се работи, а се посвещава за Божия слава и благодарение. Описва се в Библията още в началото при Сътворението като ден и на Божия почивка, пак там многократно се повтаря описанието като най-категорично в Декалога - 10 Божии заповеди спазването на съботата е постановено като 4-та Заповед - виж Изход 20 глава. Има данни, че се е празнувала от древните вавилонци и други стари народи. В писмо до Римския първосвещеник - папата Княз Борис I поставя също така и въпроса за празнуването на съботата като ден на богослужение от българите. В българския език е определена като седми ден, защото четвъртия ден е наименован Сряда - посредата на седмицата, с което неделята е означена като първи ден. Тя се празнува в еврейската религия и в някои християнски църкви като божия почивен ден.\nТази връзка е видна и при различни западни езици: нем. Sabbat, фр. le samedi, итал. il sabato, исп. el sábado."
    },
    {
        "id": "0f6ld",
        "description": "Неделя е седмият ден от седмицата.\nНа някои места неделя се счита за първия ден от седмицата — традиция, наследена от древните евреи и древните египтяни. Според вярванията това е единственият ден от седмицата, в който задължително се почива. В римската империя „неделя“ е посветена на Слънцето - „Solis dies“."
    },
    {
        "id": "06m_p",
        "description": "Слънцето е звездата в центъра на Слънчевата система. То представлява почти идеална сфера, съставена от гореща плазма и магнитни полета. Диаметърът му е около 1 392 000 km, близо 109 пъти по-голям от този на Земята, а масата му съставлява около 99,86% от общата маса на Слънчевата система. От химическа гледна точка около три четвърти от масата на Слънцето е образувана от водород, а остатъкът е предимно хелий, като 1,69% от масата са други по-тежки елементи, като кислород, въглерод, неон, желязо и други.\nСлънцето се класифицира по своя спектрален клас като G2V, като често се описва неформално като жълто джудже, защото видимото му излъчване е най-силно в жълто-зелената част на спектъра и защото, макар че цветът му е бял, от повърхността на Земята то обикновено изглежда жълто, заради разсейването на синята светлина в атмосферата. В сигнатурата на спектралния клас G2 показва, че повърхностната му температура е около 5778 K, а V - че Слънцето, както повечето звезди, е част от главната последователност и генерира енергията си чрез ядрен синтез на водородни ядра в хелий. В своето ядро Слънцето преобразува по този начин 620 милиона тона водород всяка секунда. В миналото разглеждано от астрономите като малка и относително незначителна звезда, днес Слънцето се смята за по-ярко от около 85% от звездите в галактиката Млечен път, повечето от които са червени джуджета. Абсолютната величина на Слънцето е +4,83, но поради неговата голяма близост до Земята то е най-яркият обект в небето с видима величина -26,74. Горещата корона на Слънцето непрекъснато се разширява в пространството, създавайки слънчев вятър, поток от заредени частици, достигащ до хелиопаузата на близо 100 астрономически единици. Областта в междузвездната среда, образувана от слънчевия вятър, се нарича хелиосфера и е най-голямата непрекъсната структура в Слънчевата система."
    },
    {
        "id": "09cy8",
        "description": "Меркурий е най-малката планета в Слънчевата система и най-близката до Слънцето, около което прави по една обиколка на всеки 87,969 земни денонощия. Орбитата на Меркурий има по-голям ексцентрицитет от орбитите на всички други планети в Слънчевата система, като планетата има и най-малкият наклон на оста. Тя прави три завъртания около оста си на всеки две обиколки около Слънцето. Перихелият на орбитата на Меркурий прецесира около слънцето с допълнителни 43 дъгови секунди на столетие, явление, обяснено едва през 20 век от общата теория на относителността.\nГледан от Земята, Меркурий е сравнително ярък, с видима величина, варираща между −2,3 и 5,7, но е трудно да бъде наблюдаван, тъй като най-голямото му ъглово отдалечение от Слънцето е само 28,3°. Тъй като обикновено е скрит от блясъка на Слънцето, освен по време на слънчево затъмнение, Меркурий може да бъде наблюдаван само за кратки периоди преди изгрев, когато е близо до максималната си западна елонгация, или след залез, когато е близо до максималната си източна елонгация. Дори тогава в умерените ширини той остава близо до хоризонта и обикновено е скриван от относително яркото по здрач небе. В тропическите ширини наблюдението е по-лесно, тъй като Слънцето се издига и спуска по-стръмно към хоризонта, поради което периодът на полуздрач е по-кратък, а в някои части от годината еклиптиката пресича хоризонта много стръмно, поради което Меркурий може да се откаже относително високо в небето. Такива условия в тези области има например след залез около пролетното и преди изгрев около есенното равноденствие."
    },
    {
        "id": "09bcm",
        "description": "Венера е втората по ред планета от Слънчевата система и носи името на богинята Венера от римската митология. Тя е земеподобна планета, много близка по големина и общи качества до Земята; понякога е наричана „планетата-сестра на Земята“. От всички планети в Слънчевата система Венера има най-малък орбитален ексцентрицитет, равен на 0,7%. Тя прави една обиколка около Слънцето за 224,7 земни дни.\nПонеже Венера е по-близко до Слънцето спрямо Земята, тя винаги се наблюдава близко до него. На Земята тя може да се наблюдава само непосредствено преди изгрев и след залез. Обикновено тогава тя е най-яркото небесно тяло след Луната и Слънцето и затова понякога често е смятана за звезда и е наричана Зорница, Денница и Вечерница.\nВенера е била известна на древните вавилонци и вероятно е била позната и в праисторически времена поради високата си яркост. Неин символ е стилизираният образ на огледалото на богинята Венера: окръжност с малък кръст отдолу."
    },
    {
        "id": "02j71",
        "description": "Земята е третата планета в Слънчевата система. Тя е най-голямата от земеподобните планети в тази система и единствената, на която според съвременните научни схващания има живот. Земята е формирана преди около 4,54 милиарда години и скоро след това придобива единствения си естествен спътник — Луната. От всички животински видове, които са се развили на Земята, човекът е единственият, който е развил интелигентност.\nАстрономическият символ на Земята е окръжност с кръст, представляващ един меридиан и екватора.\nВъншната обвивка на Земята е разделена на няколко твърди сегмента или тектонски плочи, които постепенно мигрират под повърхността през периоди от милиони години. Около 71% от повърхността е покрита от соленоводни океани, а останалото са континентите, островите, реките и езерата. Земята е единствената планета в Слънчевата система, на която е открита вода в течно състояние. Вътрешността на Земята остава активна, с тънък слой земна мантия, течно външно ядро, генериращо магнитно поле и твърдо вътрешно ядро."
    },
    {
        "id": "09cws",
        "description": "Марс е четвъртата планета от Слънчевата система. Тя носи името на бога на войната от римската митология Марс поради факта, че изглежда червена на нощното небе. По тази причина е наричана още „Червената планета“. Марс има два естествени спътника: Фобос и Деймос, които са малки по размери, с неправилна форма и за които се счита, че са прихванати от гравитацията на планетата астероиди. Символът на планетата е стилизирано изображение на щита и копието на Марс.\nМарс е земеподобна планета с рядка атмосфера и повърхност едновременно напомняща за ударните кратери на Луната и за вулканите, пустините, долините и полярните шапки на Земята. На Марс се намира най-високия връх в Слънчевата система - Олимп. В допълнение към географските му особености е и периода на завъртане и сезонните цикли, които са много подобни на Земните.\nСлед първото прелитане край планетата, направено от Маринър 4 през 1965 г. се предполага, че на повърхността на Марс има вода. От всички земеподобни планети, Марс е най-вероятното място, където може да се открие вода или дори живот.\nВ момента около планетата обикалят три космически апарата: Марс Одисей, Марс експрес и Марс Риконисънс Орбитър. Това е повече от всяка друга планета в Слънчевата система, с изключение на Земята. Повърхността на планетата приютява два марсохода от програмата Марс експлорейшън ровър, както и по-новия апарат Кюриозити. Откритията направени от тези апарати и от изпратените преди говорят, че на планетата някога е имало водна покривка. Наблюденията сочат, че има малки гейзероподобни потоци, който нарязват повърхността. Наблюдения направени от апаратът на НАСА Марс глобъл сървейър дават доказателства, че части от южната полярна шапка са намалели."
    },
    {
        "id": "09q84",
        "description": "Юпитер е петата по отдалеченост от Слънцето планета и най-голямата в Слънчевата система. Юпитер и другите газови гиганти в Слънчевата система са известни още като юпитероподобни планети, планети-гиганти.\nЮпитер е известен на човечеството още от древни времена, и присъства във вярванията и митологиите на много култури. Планетата е именувана от римляните и носи името на бог Юпитер от тяхната митология. В гръцката митология това е главният бог, гръмовержецът Зевс. Затова астрономическият символ е стилизирано изображение на светкавица. Погледнат от Земята, Юпитер има величина от -2,94, което го прави най-яркият обект на нощното небе след Луната и Венера.\nОсновната част от общата му маса е водород; една четвърт от масата му се състои от хелий. Наличието на ядро не е потвърдено, но е възможно скалисто такова да съществува и да е съставено от тежки елементи. Бързото въртене на планетата ѝ придава формата на сплеснат сфероид. Външната атмосфера е видимо разделена на различни пояси в зависимост от географската ширина и отдалечеността им от екватора, като в преходните области между поясите постоянно се образуват циклони и бури. Една такава буря е Голямото червено петно, огромен ураган, чието съществуване е регистрирано още при първите наблюдения на планетата през 17 век. Планетата има почти незабележим пръстен от прахови частици, както и изключително мощна магнитосфера. Засега са регистрирани 63 луни, от които най-голямата — Ганимед, е с по-голям диаметър от Меркурий. Ганимед е един от четирите т.нар. Галилееви спътници, открити от астронома Галилео Галилей през 1610 година."
    },
    {
        "id": "0c3s8",
        "description": "Сатурн е шестата планета от Слънчевата система. Тя е газов гигант и е втора по големина в Слънчевата система след Юпитер. Сатурн е известен най-вече с пръстените си съставени от лед и космически прах. Сатурн носи името на римския бог на посевите и на земеделието Сатурн, съответствие на бога Кронос в древногръцката митология . Символът на планетата е стилизирано изображение на сърп.\nСатурн е съставен от водород, хелий и следи от други елементи. Вътрешността на планетата е съставена от малко ядро от скали и лед, оградено от тънък слой метален водород, който е ограден от дебел външен слой газове. Скоростта на вятъра на Сатурн може да достигне до 1 800 km\/h, много по-бързо от ветровете на Юпитер. Планетата има магнитно поле със средна сила между това на Земята и много по-силното магнитно поле около Юпитер.\nСатурн притежава голяма система от планетни пръстени, съставени най-вече от лед примесен с малки частици космически прах. Открити са шестдесет естествени спътника около планетата. Титан, най-големият около Сатурн и втори в Слънчевата система е по-голям от планета Меркурий и единственият естествен спътник в Слънчевата система притежаващ значителна атмосфера.Планетата Сатурн се разпознава благодарение на характерните седем пръстена.Освен това има 18 дори и повече спътника.Един от тях е Титан, който е най-големият,както и единственият в Слънчевата система със своята атмосфера.Подобна на тази на Земята.През януари 2005 г. космически модул достигна до повърхността на Титан,която има консинстенция на мокър пясък."
    },
    {
        "id": "0c3ss",
        "description": "Уран е седмата планета от Слънчевата система. Тя е газов гигант и е трета по размери и четвърта по маса в Слънчевата система. Уран носи името на бога на небето от древногръцката митология Уран. Нейния астрологичен символ е ♅, а за астрономически цели се ползва символа .\nВъпреки, че е вѝдима с невъоръжено око подобно на петте класически планети, Уран не е наблюдавана от древните астрономи заради межделивостта около планетата. Сър Уилям Хершел оповестява откритието на планетата на 13 март 1781, с което разширява границите на познатата Слънчева система за пръв път в модерната история. Това е първата открита планета с помощта на телескоп.\nУран и Нептун имат различна вътрешна структура и атмосферен състав от този при големите газови гиганти Сатурн и Юпитер. Затова астрономите ги поставят в различен клас наречен „ледени гиганти“. Атмосферата на планетата съдържа основно водород и хелий, както и вода, амоняк и метан заедно със следи от други въглеводороди. Атмосферата на Уран е най-студената в Слънчевата система с минимална температура −224 °C. Облаците са структурирани на слоеве, като по-ниските съдържат много вода, а по-високите метан."
    },
    {
        "id": "0c31h",
        "description": "Нептун е осмата планета от Слънчевата система и най-външния газов гигант в нея. Тя е четвъртата по размери и третата по маса. Нептун е най-отдалечената от Слънцето планета. Носи името на римския бог на морето Нептун. Символът на планетата е стилизирано изображение на тризъбеца на Нептун.\nОткрит на 23 септември 1846 г., Нептун е първата планета, чието съществуване е доказано чрез математически изчисления, а не от емпирични наблюдения. Неочаквани промени в орбитата на Уран навеждат астронома Алексис Бувар на мисълта, че урановата орбита е подложена на гравитационни смущения от друга, неизвестна дотогава планета. Нептун впоследствие бива открита от Йохан Гал на позиция, прогнозирана от Юрбен Льоверие, а най-големият спътник, Тритон, бива открит скоро след това.\nАтмосферата на Нептун е съставена основно от водород и хелий със следи от метан. Метанът в атмосферата е причината за синия цвят на планетата, но понеже цветът на Нептун е много по-ярък от този на Уран, който има същото количество метан се смята, че има друга съставка, която му придава такъв наситен цвят. Нептун има най-силните ветрове в Слънчевата система достигащи до скорост от 2 100 км\/ч.\nЕдинственият апарат посетил Нептун е Вояджър 2 който се сближи максимално с планетата на 25 август 1989 г. При преминаването си е заснел в южното полукълбо Голямото тъмно петно подобно на Голямото червено петно на Юпитер. Температурата на високите му облаци достига до −218 °C, една от най-ниските в Слънчевата система, заради отдалечеността на планетата от Слънцето. Температурата в центъра на Нептун е около 7 000 °C, което може да се сравни с тази на повърхността на Слънцето"
    },
    {
        "id": "0jwy",
        "description": "Овен е зодиакално съзвездие, разположено малко на север от небесния екватор. То няма характерна фигура. Трите му най-светли звезди образуват леко извита дъга. През това съзвездие Слънцето преминава от края на април до средата на май. Първи знак в зодиака. Съзвездието има важно астрологическо значение, защото в античността в него се е намирала точката на пролетното равноденствие, т.е. точката, в която Слънцето пресича небесния екватор при движението си от юг на север. В резултат на прецесията точката на пролетното равноденствие сега е изместена в съседното съзвездие Риби. След 600 години точката на пролетното равноденствие отново ще се върне в съзвездието Овен.\nИмето на съзвездието е превод от латинското му название — Aries. Символизира митологичният овен, чието златно руно е било търсено от Язон и аргонавтите."
    },
    {
        "id": "07cqw",
        "description": "Бик е съзвездие, видимо от Северното полукълбо. Лежи на еклиптиката. Бикът е едно от най-древните съзвездия. Формата му е определена още от Вавилонците, които смятали, че той е бикът, който оре небесната бразда, по която минава Слънцето. Символът му е: .\nИмето на съзвездието е превод от латинското му название - Taurus.\n\nЗвезди\nαTau - Алдебаран, най-ярката звезда от съзвездието. Въпреки че се проектира вьрху звездния куп Хияди, тя не е негов член. Алдебаран е не само 13-та по яркост звезда на небето, а също и двойна система. Главната звезда е червен субгигинт от спектрален клас К5 със звездна величина 0,9 т. Спътникът е джудже от спектрален клас М2 и 13,4 т. Поради голямата разлика в светимостите на двете звезди, разделянето им съвсем не е лесна задача.\nСъзвездието съдържа интересни за наблюдения променливи звезди. Ярка затъмнителна променлива е λTau. Блясъкът й се изменя от 3,4 т до 4,1 т звездна величина на всеки 3,95 дни, когато едната от компонентите на тази двойна система преминава пред другата.\nRVTau - неправилна променлива, чиято звездна величина варира от 9,5 т до 13 т с период 79 дни."
    },
    {
        "id": "077r8d",
        "description": "Близнаци е съзвездие, видимо в Северното полукълбо през зимата. То е част от зодиака и има астрологичен знак .\nИмето на съзвездието е превод от. Съзвездието се състои от няколко звезди, които под права линия образуват астрономическия му знак.Най-ярките звезди в съзвездието са Полукс и Кастор, с блясък съответно 1,16 и 1,59. В съзвездието Слънцето се намира от 20 юни до 20 юли."
    },
    {
        "id": "0qck6",
        "description": "Рак е съзвездие, видимо от северното полукълбо. То е част от зодиака и има астрологически знак ♋.\nИмето на съзвездието е превод от латинското му название — Cancer."
    },
    {
        "id": "04h2q",
        "description": "Лъв е съзвездие, видимо от северното полукълбо. То е част от зодиака и има астрологически знак ♌.\nИмето на съзвездието е превод от латинското му название - Leo.\nВ представите на древните гърци съзвездието символизира Немейския лъв, убит от Херакъл."
    },
    {
        "id": "07yt9",
        "description": "Дева е съзвездие, видимо от северното полукълбо. То е част от зодиака и има астрологичен знак ♍. Намира се между Лъв на изток и Везни на запад. Дева е второто по големина съзвездие след Хидра.\nИмето на съзвездието е превод от латинското му название - Virgo."
    },
    {
        "id": "04h36",
        "description": "Везни е съзвездие, видимо от северното полукълбо. То е част от зодиака и е единственото от дванадесетте съзвездия, което не е именувано на живо същество. Астрологическият му знак е ♎.\nИмето на съзвездието е превод от латинското му название - Libra."
    },
    {
        "id": "06pgz",
        "description": "Скорпион е едно от съзвездията от зодиака. То е разположено на изток от Везни и на запад от Стрелец. Представлява масивно съзвездие, разположено в южното полукълбо, близо до центъра на Млечния път."
    },
    {
        "id": "06pgg",
        "description": "Стрелец е съзвездие, видимо от северното полукълбо. То е част от зодиака и има астрологически знак ♐.\nИмето на съзвездието е превод от латинското му название - Sagittarius."
    },
    {
        "id": "01nk9",
        "description": "Козирог е съзвездие, видимо от северното полукълбо. Най-високо е над южната страна на хоризонта и най-добре се вижда през нощите от август до октомври. Съзвездието Козирог е заобиколено от съзвездията Водолей, Микроскоп, Стрелец, Южна риба и Орел. То е част от зодиака и има астрологически знак ♑. В ясна и безлунна нощ в съзвездието могат да се видят с просто око около 50 сравнително слаби звезди.\nИмето на съзвездието е превод от латинското му название - Capricornus."
    },
    {
        "id": "0jxf",
        "description": "Водолей е зодиакално съзвездие, разположено малко на юг от небесния екватор, през което Слънцето преминава от края на февруари до средата на март. То изобразява човек, изливащ вода от амфора. Понякога се свързва с образа на Ганимед - виночерпеца на олимпийските богове. В съзвездието Водолей няма ярки звезди, образуващи характерна фигура. Двете му най-ярки звезди са едва от трета величина. В тъмна и ясна нощ впечатление донякъде прави Y-образната група, образувана от няколко по-слаби звезди, представляваща амфората на водолея. Водолей наброява 158 звезди, видими с просто око \/т.е. до шеста величина\/."
    },
    {
        "id": "05s7n",
        "description": "Риби е съзвездие, видимо от северното полукълбо. То е част от зодиака и има астрологически знак ♓.\nВ ясна и безлунна нощ в съзвездието „Риби“ могат да се видят с просто око около 75 звезди, но те са много слаби. Само 3 от тях са по-ярки от четвърта звездна величина. Съединени с линии, по-ярките звезди образуват характерна геометрична фигура на съзвездието „Риби“: остър ъгъл.\nИмето на съзвездието е превод от латинското му название - Pisces."
    },
    {
        "id": "02vx4",
        "description": "Футболът е отборен спорт, който се играе от два отбора по единадесет души със сферична топка. Футболът е най-популярният спорт в света.\nФутболът се играе на правоъгълно поле, покрито с естествена или изкуствена трева, като целта е топката да бъде вкарана във вратата на противника, при което се отбелязва гол. Вратите на двата отбора са разположени на късите страни на правоъгълното поле. По време на игра само вратарите имат право да докосват топката с ръка, а останалите играчи обикновено я ритат с крака и в редки случаи я пресрещат с тялото или главата си. Мачът се печели от отбора, отбелязал повече голове. При равен брой голове, в зависимост от изискванията на състезанието, резултатът може да се обяви за равен или играта да продължи в допълнително време или с дузпи.\nСъвременният футбол води началото си от Англия, където през 1863 година, след създаването на Футболната асоциация, са утвърдени първите правила на играта. Международните футболни състезания се координират от Международната футболна федерация, която е създадена през 1904 година. Най-престижното международно състезание е Световното първенство, провеждано веднъж на четири години."
    },
    {
        "id": "0jm_",
        "description": "Американският футбол е вид колективен спорт с топка, наричан на английски в страните от Северна Америка само футбол, но твърде далеч от спорта, познат на европейците като футбол."
    },
    {
        "id": "018w8",
        "description": "Баскетболът е игра с топка, която се играе от два отбора с по 5 играча всеки. Всеки отбор се стреми да направи повече точки вкарвайки топката в коша на противника. Размерът на игралното поле е 28 на 15 метра. Височината на коша е 3,05 м."
    },
    {
        "id": "018jz",
        "description": "Бейзболът е вид отборна игра, особено популярна в Съединените щати, Венецуела, Куба, Панама и Япония.\nТопката, с която се играе бейзбол е около 145-150 гр. Тя е твърда, има коркова сърцевина, обвита с конци, а отгоре и с кожа."
    },
    {
        "id": "07bs0",
        "description": "Тенис е спорт, който се е играе от 2-ма или 4-ма души. Състезателите използват ракета с опъната корда, за да удрят малка гумена топка над мрежа в полето на опонента. Тенисът е измислен във Франция в края на XII век, но тогава все още не е имало ракети, а топката е удряна с ръка. Ракетите се появяват през XVI век и оттогава играта се нарича „тенис“. Тя бързо се разпространява във Франция и Англия, основно сред високите класи в обществото - например крал Хенри VIII е имал специална зала за тенис, но кралският тенис се е отличавал от днешната игра. Първият тенис клуб е основан в Англия през 1872 г.\nВ момента тенисът е олимпийски спорт, игран от различни социални класи, възрасти в много страни по целия свят. С изключение на въвеждането на тайбрека през седемдесетте години на XX век, правилата на играта са се запазили същите като през деветдесетте години на XIX век. Заедно с милионите играещи, има и милиони, които следят тенис като зрители, като особено популярни са четирите турнира от Големия шлем."
    },
    {
        "id": "01cgz",
        "description": "Боксът е вид боен спорт."
    },
    {
        "id": "03tmr",
        "description": "Хокеят на лед е отборен зимен спорт, който се играе върху ледена пързалка с шайба.\nИграе се от два отбора по шест човека, които се стремят да си отбележат гол, вкарвайки шайбата във вратата на противниковия отбор. Редовното време се състои от три части от по 20 чисти игрови минути. Времето спира да се отчита при прекъсване на играта. При равенство в редовното време следват продължение на принципа „внезапна смърт“, при което печели отборът, вкарал първи гол, и наказателни удари, в случай, че никой отбор не вкара гол в продължението.\nВ днешни дни хокеят е един от най-популярните спортове в страни като Канада, САЩ, Русия, Финландия, Швеция, Чехия, Словакия и Германия. В тези страни хокеят има изградени традиции и имат добри вътрешни първенства, но най-силното и световноизвестно първенство е Националната хокейна лига на САЩ и Канада, НХЛ.\nХокеят на лед е част от програмата на зимните олимпийски игри. Ежегодно се провежда и световно първенство по хокей на лед."
    },
    {
        "id": "07_53",
        "description": "Волейболът е вид колективна спортна игра с топка, по време на която два отбора се състезават на специална площадка, разделена с мрежа, като насочват топката в полето на противника така, че тя да падне на земята или противникът да допусне грешка. При това за организация на атака са допустими само три удара на топката.\nОфициалните варианти са два:\n⁕Класически - правилата на играта са описани по-долу. Обикновено се играе в зали или кортови игрища.\n⁕Плажен - игрището е 16 на 8 метра. Отборите са по двама души. Геймовете са до 21 точки. Играе се върху пясък.\nОсвен това съществуват и други спортове основаващи се на волейбола като джитбол, босабал и др.\nВолейболът е изключително активен спорт, свързан с големи натоварвания, тъй като повечето нападателни и защитни действия се извършват по време на вертикален отскок, високо над мрежата.\nВолейболът намира широко разпространение, особено в Азия."
    },
    {
        "id": "0bynt",
        "description": "Леката атлетика представлява съвкупност от различни видове спорт, които включват бягане, хвърляне и скокове. Тя е основна олимпийска дисциплина и от 1896 година е включена в програмата на летните олимпийски игри. Името ѝ идва от гръцката дума „athlon“, която означава „състезание“.\nВисш ръководен орган, регулиращ провеждането на състезания и развитието на леката атлетика като вид спорт е Международната асоциация на лекоатлетическите федерации, която е създадена през 1912 година в Стокхолм и понастоящем включва 213 национални федерации. Под ръководството на IAAF се организират Световните първенства на открито и в зала, както и състезанията по лека атлетика в рамките на Олимпийските игри. Европейските първенства се организират под егидата на Европейската асоциация по лека атлетика. В България главен организационен и управленски орган е Българската федерация по лека атлетика."
    },
    {
        "id": "037hz",
        "description": "Голфът е спорт, в който индивидуални участници или отбори използват няколко вида стикове за да вкарат специални топки в поредица от дупки с минимален брой удари. Спортът се играе на специално игрище за голф. Като правило всяко отделно игрище има свой специфичен терен, но се състои или от 9, или от 18 дупки."
    },
    {
        "id": "01sgl",
        "description": "Колоезденето е спорт, в който се организират състезания между спортисти, яздещи велосипеди. Състезанията могат да бъдат на различни настилки и терени и с различни велосипеди.\nНай-популярни са състезанията с така наречените „шосейни велосипеди“. Това са велосипеди с олекотена конструкция и тънки гуми за по-малко съпротивление и по-висока скорост. Състезателите носят каски и екипи, който подобряват аеродинамиката на велосипедиста. Състезанието се провежда на открит терен на голямо разстояние и има много участници. Провеждат се общи стартове и бягания по часовник, индивидуални и отборни състезания.\nСъществува Световна Купа, за която се провеждат състезания през цялата година на различни места. Най-престижното състезание е Обиколката на Франция. Провежда се в края на месец юли и е съставено от 20 етапа из цяла Франция. Освен 'Тур дьо Франс' популярни са 'ДЖиро' и 'Вуелта'.\nПопулярни са и състезанията на писта, в които участват „пистови велосипеди“. Провеждат се на наклонена овална писта най-често на закрито. Велосипедите са с олекотена конструкция, без спирачки и скорости като има специални добавени части за подобряване на аеродинамичната стойка на колоездача. Скоростта достига до 75 км\/ч. Някои от дисциплините са 200 метра летящ старт, други дисциплини са скрач, италианско преследване, отборно каране, 1000 метра, бързина"
    },
    {
        "id": "03_8r",
        "description": "Джудо е бойно изкуство и спорт, създадено в Япония през 1882 година от Кано Джигоро. Характернен за него е състезателния елемент, където целта е съперникът да бъде хвърлен или повален на земята, да бъде обездвижен или принуден да се предаде. Ударите с ръце, крака или оръжия също са част от джудо, но само от предварително уредените форми, като се изключват от състезанията и свободната практика.\nДжудо възниква на основата на бойното изкуство джуджицу, едно от традиционните военни изкуства на Япония. Кано Джигоро, създателят на джудо, се е обучава в школи по джу-джицу в продължение на много години, след което създава своя система, която нарича джу-до.\nДжудо е едно от първите съвременни бойни изкуства и неговата философия и методи на обучение се превръщат в модел за по-късните бойни изкуства, развили се от традиционните форми. Широкото разпространение на джудото в целия свят довежда и до появата на базирани на него нови форми, като самбо и бразилско джиу джицу."
    },
    {
        "id": "0d38m",
        "description": "Маратонът е бягане на дълго разстояние, което обикновено се провежда на шосе. Дистанцията е 42,195 km. В света се провеждат повече от 800 маратона годишно. В най-големите маратони вземат участие десетки хиляди души."
    },
    {
        "id": "0194d",
        "description": "Бадминтонът е спорт, който се играе от 2 или 4 души с помощта на ракети и перце на специално разчертано игрище с мрежа. Спортът има две хилядолетна история, като води началото си от Гърция, Индия и Китай. Международната федерация по бадминтон е основана през 1934 и има над 140 страни членки."
    },
    {
        "id": "07jbh",
        "description": "Тенис на маса е спорт, практикуван от двама или четирима играчи, които удрят пинг-понг топче с помощта на хилки. Играе се на тенис маса, разделена посредата от мрежа. Целта на играча е да не позволи на топчето да докосне повече от един път от неговата страна на масата и да го върне, така че то да тупне повече от един път в срещуположната страна на масата или, ако докосне само веднъж, другият играч да не може да го върне обратно.\nМасата трябва да е правоъгълна, с дължина 2,74 м, ширина 1,525 м и височина 76 см; може да бъде от всякакъв материал, който дава равномерно отскачане от 22 до 24 см на стандартно топче, пуснато от височина 30,5 см.\nМрежата трябва да е висока 15,25 см, както и да излиза извън масата на 15,25 см от двете страни на самата маса.\nТопчето трябва да е със сферична форма с диаметър 40мм и тегло – 2,7 г."
    },
    {
        "id": "087zy",
        "description": "Йога е една от шестте ведически философски школи, която приема медитацията за основно средство за постигане на освобождението. Йогин е името на онзи, който практикува физическа, умствена и духовна дисциплина Йога."
    },
    {
        "id": "0397w",
        "description": "Гимнастика е спорт, който комбинира физическа сила, гъвкавост и координация. Практикува се както от аматьори с цел трениране на тялото, така и от професионални спортисти в спортната и художествена гимнастика. Освен това тя е важна част и в спортове като синхронно плуване, акробатика, аеробиката и други.\nСъвременните състезания по спортна гимнастика включват изпълнения на земя, висилка, халки, кон с гривни, успоредка, греда и батут. Гимнастиката се определя като опасен спорт поради голямата вероятност от получаване на тежки травми."
    },
    {
        "id": "036vg6",
        "description": "Борбата е вид физическо съприкосновение между двама човека, при което всеки един от тях се опитва да вземе надмощие или да установи контрол над противника. Физическите техники, с които се характеризира борбата са: вкопчване, захващане, заклещване и премятане. Основните методи имат отношение към военните техники за ръкопашен бой и самозащита, като се избягват тези техники, които могат да доведат до трайни наранявания. В света съществуват много стилове на борба, всеки от които има своя дълга история. Борбата е олимпийски спорт в древните и в модерните олимпийски игри.\nБорбата е един от най-древните спортове. При разкопки са намерени глинени съдове с изображения на схватки от борбата. Още древните хора са се борели за да покажат могъщество и сила срещу противника си.\nЧрез борбата човек добива здрав дух в здраво тяло. Борбата възпитава, закалява, освежава и укрепва морално волевите качества.\nВсички главни състезания преминават под егидата на Международната федерация по борба. През февруари 2013 г. международната федерация членуват 180 държави."
    },
    {
        "id": "04xsv",
        "description": "Бойните изкуства, според класическото разбиране на понятието, включват в себе си всички видове азиатски системи за самозащита и водене на борба със и без хладно оръжие срещу 1 или повече противници. В последно време много автори и практикуващи използват словосъчетанието бойни изкуства за абсолютно всички такива системи, независимо в коя точка на света са възникнали. През миналия век се наблюдава процес на превръщането на много от бойните изкуства в спортни дисциплини. В по-малка степен се наблюдава и обратният процес.\nДоказателства показват, че бойните изкуства имат корени още в праисторията на човечеството. Най-ранните доказателства за системно обучение в специфичните традиции на бойните изкуства се появяват вече в древността едновремено в Азия и Европа.\nВ основата на съвременните азиатски бойни изкуства вероятно лежи смесица от ранни на китайски и индийски бойни изкуства. По време на периода на воюващите царства в историята на Китай се получава екстензивно развитие на бойните философия и стратегия, описани от Сун Дзъ в Изкуството на войната. Легендарните книги свързват произхода на Шаолинцюан с разпространението на будизма от Индия от началото на 5 век и делото на Бодхидхарма в Китай."
    },
    {
        "id": "03_ly",
        "description": "Януари е първият месец от годината според григорианския календар и има 31 дни.\nЯнуари и февруари са последните два месеца, добавени към календара, тъй като римляните смятали зимата за без-месечен период.\n\nПървият ден от месеца се нарича Нова година."
    },
    {
        "id": "02xx5",
        "description": "Февруари е името на втория месец от годината според григорианския календар. Той съдържа 28 дни, а през високосните години – 29."
    },
    {
        "id": "04wzr",
        "description": "Март е третият месец от годината според григорианския календар и има 31 дни. Той е кръстен на древноримския бог на войната Марс."
    },
    {
        "id": "0lkm",
        "description": "Април е името на четвъртия месец според Григорианския календар и има 30 дни."
    },
    {
        "id": "04w_7",
        "description": "Май е името на петия месец от годината според Григорианския календар. Той има 31 дни.\nВ Япония се говори за т.нар. „майско боледуване“ — боледуване, типично за учениците и работниците, които започват да чувстват умора от ученето или работата. Причината за това изтощение е японският обичай учебната и отчетна година да се започват на 1 април."
    },
    {
        "id": "040fb",
        "description": "Юни е името на шестия месец от годината според Григорианския календар. Той има 30 дни."
    },
    {
        "id": "040fv",
        "description": ".\nЮли е името на седмия месец от годината според Григорианския календар. Той има 31 дни."
    },
    {
        "id": "0ll3",
        "description": "Август е името на осмия месец от годината според Григорианския календар. Той има 31 дни."
    },
    {
        "id": "06vkl",
        "description": "Септември е деветият месец от годината според Григорианския календар и има 30 дни. На 22 число настъпва есенното равноденствие, от което започва есента в северното и пролетта в южното полукълбо."
    },
    {
        "id": "05lf_",
        "description": "Октомври е името на десетия месец от годината според Григорианския календар и съдържа 31 дни."
    },
    {
        "id": "05cw8",
        "description": "Ноември е името на единадесетия месец от годината според Григорианския календар. Той съдържа 30 дни."
    },
    {
        "id": "028kb",
        "description": "Декември е името на дванадесетия месец от годината според григорианския календар и има 31 дни."
    },
    {
        "id": "0fm3w",
        "description": "Север е една от четирите главни посоки на света. Означава се: на български със С, на английски с N, на руски със С и на немски с N.\nЗемята има 2 северни полюса – магнитен и географски, които в момента съвпадат. Северен полюс на всеки магнит е онази негова част, от която излизат най-много силови линии на електромагнитното поле. Ако магнит има възможност да се ориентира свободно, то северният му полюс ще се насочи към северния географски полюс на Земята. Това се използва в компасите."
    },
    {
        "id": "0k7ny",
        "description": "Юг е една от четирите главни посоки на света. Намира се в гръб на наблюдател застанал с лице, обърнато в посока север. Означава се: на български с Ю, на английски с S, на руски с Ю и на немски с S."
    },
    {
        "id": "0gkh2",
        "description": "Запад е една от четирите главни посоки на света. Намира се отляво на наблюдател застанал с лице, обърнато в посока север. Означава се: на български с З, на английски с W, на руски с З, на немски с W и на френски с O.\nЗапад е посоката, обратна на посоката в която Земята се върти около оста си, както и посоката, от която залязва Слънцето."
    },
    {
        "id": "0gkhl",
        "description": "Изток е една от четирите главни посоки на света. Намира се отдясно на наблюдател застанал с лице, обърнато в посока север. Означава се: на български с И, на английски с E, на руски с В и на немски с О.\nИзток е посоката, в която Земята се върти около оста си, както и посоката, от която изгрява Слънцето."
    },
    {
        "id": "0j0k",
        "description": "Азия е най-големият и най-населеният континент на Земята. Тя покрива 8,6 % от земната повърхност и има население, надхвърлящо 4 милиарда души. Това представлява около 60% от човешката популация. Площта ѝ е около 44,4 млн.кв.км. Азия се помества предимно в източното полукълбо и северното полукълбо.\nГраниците не са строго определени, най-вече тези с Европа. За граница между Азия и Африка се смята Суецкият канал, а тази с Европа минава по планината Урал, река Емба, Каспийско море, Кавказ, по Черно море, Босфора, Мраморно море, и по проток Дарданели и Егейско море. Континентът има пряк излаз на три океана: на север — Арктичният; на изток — Тихият, а на юг — Индийският океан.\nВзимайки предвид размера и разнообразието ѝ, Азия е топоним датиращ още от древността — повече е като културна концепция, обединяваща различни региони и хора, отколкото еднородно цяло."
    },
    {
        "id": "059g4",
        "description": "Северна Америка е третият по големина континент в света и четвъртият по население. На север граничи със Северния ледовит океан, на изток — със Северноатлантическия океан, на юг — с Карибско море, и на запад — със Северния Тихи океан. Северна Америка има площ около 24 709 000 km². През 2001 г. населението е около 528 800 000 души."
    },
    {
        "id": "06n3y",
        "description": "Южна Америка е континент, по-голямата част от който се намира в Южното полукълбо. Пресича се от Екватора. Намира се между два океана — Тихия и Атлантическия. Свързан е със Северна Америка от сравнително скоро време, когато се образува Панамският провлак. Андите, които са сравнително млада и неспокойна планинска верига, се простират покрай западния бряг на континента. По-голямата част от земите в Южна Америка на изток от Андите са тропични дъждовни гори; там е огромният водосборен басейн на река Амазонка.\nЮжна Америка е на четвърто място по площ и на пето по население сред континентите."
    },
    {
        "id": "02j9z",
        "description": "Евро̀па е най-западният полуостров на Евразия, обикновено разглеждан като самостоятелен континент. Той граничи с Атлантическия океан на запад, Северния ледовит океан на север и Черно и Средиземно море на юг. Границата му с Азия на изток не е ясно очертана, но най-често се приема, че преминава по планината Урал и река Урал, Каспийско море и Кавказ. Крайните точки на Европа са нос Кабу да Рока на запад, заливът Байдарацка губа на изток, нос Норкюн на север и нос Тарифа на юг. Името \"Европа\" е въведено от финикийците, които обозначавали с него само северните брегове на Средиземно море и близките острови.\nЕвропа е вторият най-малък континент с площ около 10 180 000 km² или 2% от площта на планетата и 6,8% от площта на земната суша. Континентът е трети по население след Азия и Африка със 731 милиона жители или около 11% от хората в целия свят.\nСлед 16 век европейските държави започват да играят важна роля в историята на целия свят. До средата на 20 век в различни периоди те контролират Америка, Океания, почти цяла Африка и големи части от Азия. Най-интензивните военни действия през Първата и Втората световна война се водят на територията на Европа. През втората половина на 20 век континентът е разделен от Желязната завеса, но е поставено началото на процеса на европейска интеграция, довел до създаването на Европейския съюз."
    },
    {
        "id": "0dg3n1",
        "description": "Африка е вторият по големина и по население континент в света след Азия. Със своята площ от около 30 221 532 km², тя заема 6 % от повърхността и 20,3 % от сушата на Земята, а нейните 840 000 000 обитатели представляват 12 % от населението на света. Континентът е заобиколен от Средиземно море на север, Суецкия канал и Червено море по протежението на Синайския полуостров на североизток, Индийския океан на югоизток, и Атлантическия океан на запад. Континентът има 53 суверенни държави, включително остров Мадагаскар, редица други островни групи и Сахарска арабска демократична република, държава-членка на Африканския съюз, чиято държавност се оспорва от Мароко.\nАфрика, по-специално Централна и Източна Африка, е широко разглеждана сред научната общност като мястото, от където произхождат хората и човекоподобните маймуни, както е видно от откриването на най-ранните хоминиди и техните предци, както и по-късно тези, които са на около седем милиона години.\nАфрика лежи от двете страни на Екватора, което е предпоставка за обхващането на редица климатични зони. Единственият континент, който стига от северния умерен до южния умерен пояс. Може да се докаже, че дори и меридиана Гринуч преминава по нейната територия."
    },
    {
        "id": "0jfx",
        "description": "Антарктида е континент, обграждащ Южния полюс на Земята. Заема централната част на географския регион Антарктика в Южното полукълбо, почти изцяло на юг от Южния полярен кръг, и е ограден във всички посоки от Южния океан. С площ 14 000 000 km² континентът е пети по големина в света след Азия, Африка, Северна и Южна Америка, и пред Европа и Австралия.\nОколо 98% от територията на Антарктида е покрита с лед със средна дебелина 1,6 km. Това е континентът с най-ниски средни температури, най-ниски валежи, най-силни ветрове и с най-голяма средна надморска височина. Цялата територия на Антарктида представлява ледена пустиня, като годишните валежи са едва 200 mm по крайбрежието и далеч по-малко във вътрешността.Минималните температури могат да достигнат -89 °C. На континента могат да оцелеят само приспособени към студа растения и животни, като пингвини, перконоги, кръгли червеи, бавноходки, акари, много водорасли и други микроорганизми, както и някои представители на тундровата растителност.\nМакар че митове и разсъждения за хипотетична, неизвестна Южна земя съществуват още в древността, континентът Антарктида е видян за пръв път през 1820 година от руска експедиция, оглавявана от Фадей Белингсхаузен и Михаил Лазарев. Континентът остава почти непознат през целия 19 век заради своята враждебна природа, липса на ценни ресурси и отдалеченост от населените части на света. През 1959 година 12 държави подписват Антарктическия договор, към който по-късно се присъединяват още 35 държави. Договорът забранява военната дейност, добива на полезни изкопаеми, ядрените опити и използването на ядрена енергия, и предвижда мерки за защита на околната среда. Макар континентът да няма постоянни жители, по всяко време там пребивават от 1000 до 5000 души от много държави, живеещи в станции, разпръснати в целия континент, в които се извършват изследвания в различни области на науката."
    },
    {
        "id": "09pkq0",
        "description": "Австралия е най-малкият континент на Земята. Площта му е 7 700 000 квадратни километра. Разположен е изцяло в южното и източно полукълбо. Пресича се от Южната тропична окръжност. Крайни географски точки са: на юг - Южен нос, на север - нос Йорк, на изток - нос Байрън, на запад - нос Стийп Пойнт. На юг и запад континентът граничи с Индийския океан, на север - с Тиморско и Арафурско море, а на изток - с Тихия океан."
    },
    {
        "id": "05p553",
        "description": "Комедията е литературен, театрален и телевизионен жанр, който е противоположен на трагедията. Основната характеристика на комедията е, че тя е смешна и предизвиква смях. За това още в Древна Гърция актьорите са носили усмихнати маски на сцената.\nНай-често комедийното се постига чрез изобличаване в абсурда. Но говорейки чисто в жанров аспект комедията се осъществява като конфликт на \"младото общество\", младостта и \"обществото на възрастните\", авторитета на възрастните, това е и възглед поддържан и от канадския критик Нортроп Фрай.\nИ понеже хуморът все пак е в някаква степен субективен, това което е смешно на един, може да не се стори такова на друг.\nНай-общо могат да се различат 2 вида комедия:\n⁕на събитията\n⁕на характерите\nЩо се отнася до театралните жанрове, комедията има за цел да забавлява. Така че тя от една страна се отличава от трагедията, но от друга и от фарса, бурлеската и други. Например за разлика от трагедията има щастлив край на чудата ситуация, и с живостта на диалозите и описанието на характерите.\nЗа областта на филмовото изкуство се употребяват термините комедиен филм, филмова комедия и кинокомедия."
    },
    {
        "id": "03npn",
        "description": "Ужаси, или хорър, е основен жанр - фантастика, създадена, за да изплаши или ужаси публиката.\nИсторически погледнато, причината за появата на „ужаса“ възниква при появата на злото или погрешно разбраните неестествени случки в човешкия живот. От 1960 г. насам всяка творба с патологична, ужасяваща или сюрреалистична тема се определя като „ужас“. Ужасите понякога се застъпват с научната фантастика и фентъзито, които три често се поставят под общия знаменател на фантастиката."
    },
    {
        "id": "03npn",
        "description": "Филм на ужасите е филмов художествен жанр. Филмите на ужасите са създадени да предизвикват страх, уплах, ужас и отвращение у зрителя. В този вид жанр заговори, зли сили, събития и характери, понякога от свръхестествено естество навлизат в света на ежедневието. Героите на филма на ужасите включват вампири, зомбита, чудовища, серийни убийци и други от вида страхо-вдъхващи герои. Най-ранните филми на ужасите често черпили вдъхновение от класическата литература, като например Граф Дракула, Франкенщайн, Мумията, Човекът-вълк, Фантомът на операта и Странният случай с доктор Джекил и мистър Хайд.\nФилмите на ужасите винаги са били критикувани заради изобразената жестокост и отхвърлени от филмовите критици като ниско-бюджетни и второразредни. Независимо от това, някои от основните студия и уважавани директори са правили известни набези в този жанр, и в последно време критиците обръщат своето внимание, и към него. Някои филми на ужасите се доближават до други жанрове като например научната фантастика, фентъзи, черната комедия и трилъра."
    },
    {
        "id": "0jtdp",
        "description": "Документалният филм представлява широка категория филми, които правят опит, по един или друг начин, да документират действителността, за разлика от филмите с измислен сюжет."
    },
    {
        "id": "0hcr",
        "description": "Анимацията е бързо последователно показване на образи на неподвижни елементи с цел създаване на илюзия за движение. Това е оптична илюзия, дължаща се на известното забавяне в обработката на образа, получен от зрителния апарат, от мозъка на човека. Най-често анимацията се прави с помощта на техниките на заснемане на видео и филми.\nПри продукцията на филми се използват техники, чрез които всеки кадър на филма е изработен самостоятелно. Тези кадри могат да бъдат създадени чрез фотографиране на нарисуван образ или с правенето на малки промени на макет. След това всичко се заснема със специална камера. Когато кадрите се свържат заедно и резултатът се гледа, наблюдаващият има илюзията, че вижда непрекъснато движение. Създаването на подобен тип филми е доста трудоемко и продължително, но развитието на компютърната анимация ускорява процеса."
    },
    {
        "id": "06n90",
        "description": "Фантастиката е художествен стил в литературата, киното, музиката, изобразителните и други изкуства, който се характеризира със съществената роля на фантастични елементи — тоест елементи, които не се наблюдават в реалния свят около нас, или дори са принципно невъзможни.\nТова определение често се смята за неточно или твърде размито. Заради възможността за импровизация в рамките на стила обаче до момента не е предложено по-добро.\nВнимание: Често „фантастика“ и „научна фантастика“ се разбират като взаимозаменяеми понятия. Тази грешка идва от английския език, където няма термин, еквивалентен на „фантастика“, а „fiction“ означава просто художествена литература. В повечето други езици, обаче, има еквивалент на думата „фантастика“ и научната фантастика, фентъзито, ужасите и другите фантастични жанрове се класифицират като нейни подстилове."
    },
    {
        "id": "02kdv5l",
        "description": "Екшънът е филмов жанр, в който герой или повече герои са въвлечени в серия от предизвикателства, които изискват физически подвизи, много битки и безумни преследвания.\nИсторията и развитието на героите обикновено преминават през експлозии, юмручни битки, убийства и автомобилни преследвания. \"Екшън\" като жанр започва да се развива през 1970 г. Той е тясно свързан с жанровете трилър и приключенски филм и понякога може да има елементи на шпионска фантастика и шпионаж."
    },
    {
        "id": "01jfsb",
        "description": "Трилърът е доста широк жанр в литературата, киното, телевизията и някои реалити шоута.\nНай-характерното за трилъра е доминиращите остри чувства, които предизвиква – тревожно очакване, силно напрежение, безпокойство, безпомощност, страх, стигащ до ужас. В творбите от този тип задължително присъства някаква тегнеща заплашителна атмосфера или непреодолима животозастрашаваща опасност, която в повечето случаи се превъзмогва по-скоро благодарение на шанса, отколкото на личните умения на героите. Жанрът няма ясно очертани граници и елементи от него присъстват в много произведения от различни жанрове.\nВ киното черти на трилъра включват предимно гангстерските, шпионските, криминалните филми, филмите на ужастите и филмите ноар, а в малки дози и приключенските."
    },
    {
        "id": "01hmnh",
        "description": "Фентъзи е литературен жанр, характеризиращ се с използването на елементи от митологията, фолклора и класическите „вълшебни приказки“. Поради разнообразния характер на жанра е изключително трудно да му се даде ясна и изчерпателна дефиниция.\nИмето на жанра е заето директно от английски език - fantasy, което означава буквално фантазия и е общоприетото популярно название на този вид литература. Също като английската дума, „фентъзи“ се използва в българския език и като съществително, и като прилагателно.\nВлиянието на жанра не се ограничава само с литературата - съществуват множество компютърни игри и няколко нашумели филма с фентъзи сюжет. Голяма част от настолните ролеви игри също са с фентъзи тематика, съществуват и голям брой художници обвързани с жанра.\nНякои от най-известните писатели в жанра са: Дж. Р. Р. Толкин, Робърт Джордан, Робърт Хауърд, Реймънд Фийст, Джордж Р. Р. Мартин, Дейвид Едингс, Тери Брукс, Тери Гудкайнд, Кристофър Паолини, Р. А. Салваторе, тандемът Маргарет Вайс и Трейси Хикман и др. Дж. К. Роулинг, авторка на „Хари Потър“, най-продаваната поредица книги в света, също се смята за фентъзи-писател, въпреки че книгите ѝ не се вписват напълно в характерното за жанра."
    },
    {
        "id": "0g65_",
        "description": "Приключенските игри са вид компютърни развлекателни програми или видеоигри, в които играчът има задачата да изследва, решавате пъзели, да разговаряте с герои и да наблягате на мисловни предизвикателства повече, отколкото на рефлексивни. Важно е да се отбележи, че този израз не е свързан с приключенските филми или приключенските романи. Голяма част от приключенските игри са компютърни игри, въпреки че съществуват и подобни игри за конзоли. За разлика от игрите от други жанрове, сюжета на приключенски игри им позволява да заимстват идеи от литературата или филмите. Приключенските игри включват най-различни литературни жанрове като фентъзи, научна фантастика, мистерия, ужас и комедия. Почти всички приключенски игри са предвидени за един играч, тъй като голямото внимание към историята и героите, което се изисква, прави създаването на мултиплейър-игри трудно.\nПриключенският жанр е популярен към края на 1980 и началото на 1990 г. Мнозина го смятат за най-напредналия в техническо отношение тогава. Днес малко разработчици издават приключенски игри, а елементи от тях се пренасят и в други жанрове. Игри, които съчетават приключенски и екшън елементи, често са наричани приключенски игри, въпреки че пуристите в жанра считат това за неправилно и наричат подобни хибриди екшън-приключенски игри."
    },
    {
        "id": "06by7",
        "description": "Рок музиката, накратко рок, е популярен музикален жанр, обобщаващ няколко поджанра и водещ началото си от първата половина на 1950-те години на XX век в САЩ. Корените му се крият в ранния ритъм енд блус и американската кънтри музика, както и в джаза и класическата музика. За негова официална рождена дата се счита записването на песента на Бил Хейли „Rock Around the Clock“ през 1954 година, която събужда невиждан дотогава интерес.\nВ рока се използва водещ вокал, съпроводен от електрически китари, бас китара и барабани. Много от подстиловете му използват клавишни инструменти, като пиано, орган, а от 1970 година насам и синтезатори. Рокът е и особен вид субкултура, защото влияе на модата и различните течения като хипи, пънк, металисти, готи, които са неразривно свързани с определен жанр на рок музиката.\nВиден представител на рока е Елвис Пресли, наричан Кралят на рокендрола. В края на 1960-те години рок музиката е смесена с фолк музиката за да се получи фолк рок и с джаза за да се получи джаз рок. През 1970-те години рокът е силно повлиян от соул, фънк и латино музиката. По същото време от рока се развиват няколко поджанра, като софт рок, блус рок, хеви метъл, прогресив рок и пънк рок. Новите поджанрове през 1980-те години включват хард рок и алтернатив рок. През 1990-те се появяват грънджът, бритпопът и инди рокът."
    },
    {
        "id": "064t9",
        "description": "Поп музиката или само \"поп\" е жанр на съвременната музика, който обикновено има танцoв ритъм, опростена мелодия и повтаряща се структура. За първи път терминът възниква през 1926 година, а от 1954 година става отделен жанр. Той включва в себе си разнообразни подстилове.\nКонцепцията на попа е да представя на хората нещо ново, лесно запомнящо се и различаващо се от шаблонната представа за музика. Характерно за мелодиите е, че те са лесни за запаметяване, което спомага за бързото приемане от публиката. Най-често се залага на силно изразен ритъм или мелодични балади. Аудиторията ѝ е главно от младите хора."
    },
    {
        "id": "03_d0",
        "description": "Джазът е музикален стил, който възниква в първата половина на 20 век в южните части на САЩ и съчетава в себе си африкански и европейски музикални традиции. От самото начало досега, джазът съчетава американска популярна музика от XIX-ти и XX-ти век. Това е очевидно от характерните му черти, които включват суинг, рагтайм, полиритмия и импровизация. Липсата на фиксирани правила го превръща в един от най-жизнените и разнообразни музикални жанрове в света. Характерни инструменти за него са тромпетът, саксофонът, тромбонът, кларинетът, пианото и китарата. За първи път думата джаз започва да се използва на западния бряг на САЩ и се отнася за музиката в Чикаго през 1915 година.\nОще от самото си зараждане джазът има най-различни поджанрове: Ню Орлиънс Диксиленд, Биг бенд, суинг, бибоп, латински джаз, джаз фюжън, кубински джаз, бразилски джаз, асид джаз и и ню джаз. След разпространението си по света в него се вливат местни национални културни и музикални традиции, които дават още по-голямо разнообразие на жанровете в джаза."
    },
    {
        "id": "01lyv",
        "description": "Кънтри е музикален стил, характерен за южните американски щати, в които са се смесили народни елементи с различен произход. Терминът започва да се използва през 40-те години на 20 век. Някои от най-популярните кънтри изпълнители са Джони Кеш, Доли Партън, Крис Кристофърсън, Кени Роджърс и други. Самата кънтри музика претърпява големи промени в звученето си, като в модерния ѝ вариант се използват съвременни музикални инструменти заедно с традиционните за стила. По-известни от последното поколение кънтри изпълнители са Брад Пейсли, Шаная Туейн, Кери Ъндърууд, Алън Джаксън и др."
    },
    {
        "id": "0glt670",
        "description": "Хип-хоп в музиката е музикален стил, възникнал в рамките на хип-хоп културата. Основна характеристика на хип-хоп музиката е рапирането, поради което тя често се нарича и просто рап, макар че обикновено включва и други техники, като диджействането, семплирането, скречинга и бийтбокса. Направлението възниква през 70-те години в Бронкс, главно сред афроамериканците и американците от ямайски произход.\nРапът е вокален стил, основан на речитативи в стихове и рима, обикновено съпровождани от инструментален или синтетичен бийт, но понякога изпълнявани и а капела. Бийтът, почти винаги в размер 4\/4, може да бъде съставен от семплирани сегменти от други песни или от оригинални части. Текстът на речитатива може да е предварително подготвен или импровизиран."
    },
    {
        "id": "03lty",
        "description": "Хевиметъл е поджанр на рок музиката и културата, който първоначално попада под влиянието на блус рока и психеделичния рок. Стилът се оформя в края на 60-те и началото на 70-те години в САЩ и Обединеното кралство. Характерно за композициите в това направление е използването на електрическа китара, бас китара, барабани, разнообразни вокали и в последно време на клавири."
    },
    {
        "id": "0ggq0m",
        "description": "Класическата музика е широк спектър на музиката, създавана според традицията на европейското изкуство, църковна и концертна музика, от около IX век до наши дни.\nОсновополагащите норми на тази традиция сa шифровани между 1550 и 1900 г. Европейската музика се отличава до голяма степен от много други неевропейски форми и популярната музика чрез система от музикална нотация, която се използва от около XVI-ти век. Западната нотация се използва от композиторите да предпишат на изпълнителя на музикален тон, темпо, неравноделен размер, индивидуални ритми и точното изпълнение на музиката. Това оставя малко място за такива практики като импровизация и орнаментация, които често се чуват в не-европейското музикално изкуство и популярна музика.\nТерминът класическа музика се появява едва в началото на XIX век, в опит да се „канонизира“ периода от Йохан Себастиан Бах до Лудвиг ван Бетовен като златен период по аналогия със златната ера на скулптурата, архитектурата и изкуството от класическата античност. Най-ранните сведения за използване на термина класическа музика се среща в оксфордския речник от около 1836 година. Въпреки това под термина „класическа музика“ се разбира най-често периода от Карл Филип Емануел Бах до Бетовен, т.е. 1730 - 1820 година, музиката от времето на класицизма."
    },
    {
        "id": "02lkt",
        "description": "Електронната музика е музика, която включва електронен музикален инструмент и електронна музикална технология при нейното създаване. Това е музикален стил, възникнал през 20 век,\nЕлектронната музика използва електронни средства - както е дефинирана от групата за стандарти на IEEE, електронните средства са малки системи и използват такива компоненти като транзистори и микросхеми. Изхождайки от това определение, се прави разлика между инструменти, които създават звук чрез електромеханични средства, което се противопоставя на такива, които произвеждат звук, използвайки електронни компоненти. Примери за електромеханични инструменти са Телехармониум, Hammond BS3 и електрическата китара, докато примери за електронни инструменти са Theremin, синтезатора и компютъра."
    },
    {
        "id": "0155w",
        "description": "Блусът е вокална и инструментална музикална форма и музикален жанр, възникнал на основата на спиричуълите и африканската народна музика на негрите, живеещи предимно в Дълбокия юг. Текстовете са изградени от прости рими и балади. Блусът е основан на блус форми, но притежава и други характеристики като специфичните текстове, бас линията и инструментите. Блусът оказва силно влияние върху развитието на по-късната западна популярна музика, като става основа на жанрове като джаз, рок, хип-хоп и други.\nБлусът може да се раздели на няколко поджанра вариращи между кънтри и градски блус, които са повече или по-малко популярни през различни периоди на 20-ти век. Най-известни са делта блус, Пидмонт блус, джъмп блуса и чикагския блус. По време на Втората Световна Война започва прехода от акустичен към електрически блус и все по-силното откриване на блуса към по-широка публика. През 60-те и 70-те се появява хибридна форма наречена блус рок."
    },
    {
        "id": "06cqb",
        "description": "Регето [ˈɹɛgeɪ, ˈɹɛgeː, Reggae] е музикален стил, възникнал на остров Ямайка в края на 60-те години и получил световна известност чрез песните на Боб Марли и „Уейлър“с през 70-те години. Направлението е резултат от еволюцията на ска и рокстеди. Характерният китарен ритъм е с акцент върху слабите тактови времена, а басът изпълнява ролята на контрапункт.\nРегето често се свързва с религиозното движение Растафари, което обявява Етиопия за „обетована земя“, а Хайле Селасие - за „жив бог“. Песните са социално-критически послания, обърнати към по-широк кръг проблеми - колониализма, борбата срещу апартейда и др.\nБоб Марли, ямайски певец, китарист, автор на песни и общественик, е най-популярният изпълнител на реге, който популяризира този жанр извън Ямайка.\nВ България най-големите лейбъли за реге музика са RootRocket и ZionLionz Sound system. Една от известните рут реге група е Root Souljah.\nНовите стилове на Реге са:\n⁕Дъб\n⁕Денсхол\n⁕Рага\n⁕Регетон"
    },
    {
        "id": "02x8m",
        "description": "Фънк е американски музикален стил, който произхожда от афро-американците, като например Джеймс Браун и членовете на групата му, както и групи като The Metres. Стилът се е зародил през 60-те години на 20 век и смесва стилове като соул музика, соул джаз и др."
    },
    {
        "id": "0199g",
        "description": "Велосипедът е двуколесно превозно средство, задвижвано от мускулната сила на човека с помощта на педали чрез краката или рядко чрез ръцете. Макар че най-разпространеният вариант е с две колела, съществуват и велосипеди с едно, три и четири колела.\nЧовекът, който кара велосипед се нарича велосипедист или колоездач. Днес по света има над един милиард велосипеда, което прави колелото най-масово разпространеното транспортно средство. Първите велосипеди виждат бял свят в Европа още през 18-19 век. Те са много по-различни от днешните на външен вид, но в основата са същите — рама, свързваща две колела, кормило за управление, седалка и педали за задвижване. Впоследствие се появяват верига, спирачки, скорости и най-различни други подобрения. Съвременните велосипеди могат да бъдат разделени на много групи, според различни критерии. В много градове по света съществуват велоалеи, предназначени само за велосипедисти, които обикновено са разположени в най-дясната част на автомобилното платно и имат специално обозначение. Напоследък има практика в някои по-големи градове за създаване на велопаркове за забавление и велопаркинги, където се паркират велосипеди за ограничен период от време."
    },
    {
        "id": "019jd",
        "description": "Лодката е вид малък плавателен съд с най-често срещани размери от 4 до 8 м."
    },
    {
        "id": "01bjv",
        "description": "Автобус при нас навлязъл най-вероятно от френски Autobus през руски Автобус, изговаря се Автобу̀с; в разговорния език често се нарича и рейс се нарича моторно превозно средство за превозване на пътници с над 8 места за сядане без мястото на водача. Автобусите с дължина под 5 метра обикновено се наричат микробуси.\nАвтобусите обикновено се движат по определен маршрут и спират на точно определени места за качване и слизане на пътниците, наречени спирки, като спазват времево разписание."
    },
    {
        "id": "0k4j",
        "description": "Автомобил, разговорно наричан кола, е безрелсово моторно превозно средство с повече от две колела, предназначено за превозване на пътници и товари. Автомобилите се разделят на няколко основни групи: леки автомобили, автобуси, камиони и специални автомобили. Повечето автомобили имат четири колела, както и места за шофьор и поне един пътник.\nПри проектирането на съвременните автомобили сред най-важните цели са тяхната ефективност, безопасност и комфорт, както намаляването на вредните емисии на изгорели газове. За да са ефективни, колите се нуждаят от двигатели с минимален разход на гориво и аеродинамична форма, намаляваща въздушното съпротивление. При някои автомобили ефективността и безопасността се подпомагат от електронни системи. Колите се произвеждат с помощта на компютри и роботи във високотехнологични, автоматизирани заводи.\nПрез 2012 г. броят на автомобилите в света е оценен на 700 милиона."
    },
    {
        "id": "09ct_",
        "description": "Хеликоптер или вертолет е по-тежък от въздуха летателен апарат, който може да излита и каца вертикално, да увисва във въздуха и да се движи във всички направления. Необходимите за полет подемна сила и тяга се създават от един или няколко носещи винта задвижвани от двигател. Опашният винт служи за уравновесяване на реактивния момент на носещия винт и за управление. Думата \"хеликоптер\" е получена от гръцката дума \"ὲλιξ\" и \"πτερóν\"."
    },
    {
        "id": "04_sv",
        "description": "Мотоциклет е двуколесно моторно превозно средство с кош или без кош, което има двигател с работен обем над 50 куб. см. Към мотоциклетите се приравняват и моторните превозни средства с три колела, чиято маса без товар не надвишава 400 кг, както и двуколесните пътни превозни средства, които имат двигател с работен обем до 50 куб. см и чиято максимална конструктивна скорост надвишава 50 км\/ч."
    },
    {
        "id": "06q74",
        "description": "Корабът е голям плавателен съд, който се използва за различни дейности, като например транспорт на хора и стоки, риболов, забавления, обществена безопасност и военни действия."
    },
    {
        "id": "01pz3b",
        "description": "Нюйоркското метро, разположено в Ню Йорк, е най-голямата метро система в САЩ и една от най-големите обществени транспортни системи в света. Общата дължина на линиите е 1355 км, по протежението на които са разположени 468 метростанции."
    },
    {
        "id": "0pg52",
        "description": "Такси е средство на обществения транспорт, най-често лек автомобил, което се използва за превоз на пътници по тарифа, указана на таксиметъра. В редица страни от Третия свят тарифата за превоз се договаря с шофьора, който най-често е и собственик на таксито.\nНай-често за таксиметров автомобил се използват автомобили с купета седан, миниван или лимузина. България е една от малкото страни в света, в които се допуска за таксиметрови услуги да се използват твърде малки и неудобни автомобили, като Тико.\nОт 60-те години на 20 век, най-напред в Ню Йорк, се използва радиовръзка за повикване или контрол върху такситата. В Япония за тази цел вече се използва GPS."
    },
    {
        "id": "07jdr",
        "description": "Влак е вид превозно средство, движещо се по железопътни релси и състоящо се от поредица скачени вагони и един или няколко локомотива, които го привеждат в движение, както и съответната сигналировка. За правилното му функциониране влакът трябва да е снабден с документация, сигнали — звукови и светлинни, спирачки и обслужващ персонал. Човекът зад командния пулт на локомотива се нарича машинист, а проверяващият билетите — кондуктор или контрольор."
    },
    {
        "id": "07r04",
        "description": "Камионът е МПС, предназначено за превоз на товари. Преходите с камион могат да варират от няколко до хиляди километри. Някои камиони са произведени като цяла конструкция, а други - в две части: влекач и полуремарке, предназначено за превозване на специфични товари.\nВ Австралия камиони наречени автовлакове, превозват стотици тонове товар на дълги разстояния. Необходимо е голямо умение, за да се управлява автовлак.\nПървите камиони са произведени през 90-те години на XIX в. Те са били задвижвани от парни двигатели.\nСъвременните камиони се задвиждат чрез мощен дизелов двигател, който работи с дизелово гориво - вид петрол. Някои дизелови двигатели са сднабдени с турбо зареждане за по-голяма мощност.\nНякои камиони, като военните, имат релефни гуми и здраво окачване, за да могат да се движат по неравен терен."
    },
    {
        "id": "07kfm",
        "description": "Трамва̀й е релсово транспортно средство, вид уличен обществен транспорт, обикновено на електрическа тяга, използван най-често в градовете за превоз на пътници по определен маршрут.\nТрамваите започват да функционират през първата половина на 19 век, а електрическите — в края на 19 век. След разцвета им в периода между световните войни, започва техният упадък, но от края на 20 век се наблюдава значително увеличение на популярността на трамваите.\nПовечето трамваи използват електрически ток, получаван чрез контактна мрежа с помощта на токоприемници, но има и трамваи със захранване от трета релса, както и акумулаторни трамваи.\nОсвен електрически има също конни, кабелни трамваи и дизелови трамваи. В миналото е имало парни трамваи, както и трамваи, теглени от мулета и зебри.\nТрамваите могат да се класифицират също като вътрешноградски, междуградски, санитарни и товарни.\nВ Сан Франциско, щата Калифорния е пуснат първият в света кабелен трамвай през 1873 г."
    },
    {
        "id": "0ddnl",
        "description": "Фериботът, също и ферибоот, е вид плавателен съд, който се използва за превоз през водни басейни на пътници и сухопътни превозни средства - автомобили, железопътни вагони и др. На български терминът често се използва със значение на „фериботен транспорт“.\nОбикновено фериботите се движат по разписание и осигуряват отиване и връщане. Фериботите биват открити и закрити. Товарната им палуба е с железопътни коловози или автомобилни пътища.\nПърва в България е железопътната фериботна линия Русе - Гюргево, Румъния, действала в периода 1940 - 1954 г. До средата на 2013 г. най-старата действаща фериботна линия в страната е между Видин и Калафат, която прекратява дейността си след откриването на заместващия я мост „Нова Европа“ през юни с.г. В момента най-старата действаща и с най-голям товарооборот е железопътната фериботна линия Варна - Иличовск. След 1990 г. между редица български и румънски дунавски пристанища също са открити фериботни линии, но са с местно значение.\nЕдна от по-известните фериботни линии в Европа е „Супер фаст“."
    },
    {
        "id": "0f6pl",
        "description": "Тролейбусът е вид автобус, моторно превозно средство, предназначено за масов транспорт на пътници в градовете."
    },
    {
        "id": "09g5h",
        "description": "Космически апарат транспортно средство със собствен двигател, проектирано за извършване на космически полет. Космическите апарати се използват за пилотирани космически полети на борда, на които пътуват екипажи от космонавти. Има и непилотирани космически полети, при които се напуска околността на планетното тяло. Такива полети се извършват от космически апарати наречени космически сонди.\nКосмически апарати, които остават в орбитата около планетното тяло се наричат изкуствени спътници.\nКосмическите апарати са използвани за разнообразни цели, за телекомуникации, наблюдение на Земята, метеорология, навигация, планетология, космически туризъм и дори за звездни войни.\nКосмическите апарати са често срещано превозно средство в научната фантастика."
    },
    {
        "id": "013xl3",
        "description": "Съд на въздушна възглавница е превозно средство или кораб, който може да се движи на въздушна възглавница с голяма скорост върху равни повърхности като водни басейни, равнини и блата.\nВъздушната възглавница представлява пласт от непрекъснато нагнетяван въздух под превозното средство. При движението съдът почти не докосва повърхността, върху която се движи. Отсъствието на триене с повърхността намалява съпротивлението на движение. От височината на въздушната възглавница зависи над колко големи препятствия или вълни може да се движи превозното средство.\nОбикновено съдовете имат няколко отделни двигателя. Един или повече двигателя нагнетяват въздух във възглавница и поддържат необходимото налягане. Други двигатели се използват, за да придвижват средството в желаната хоризонтална посока, изтласквайки въздуха назад и придвижвайки кораба напред. Някои модели кораби използват един двигател, разделяйки въздушния поток на две.\nВ момента съществуват кораби на въздушна възглавница с водоизместване над 150 тона."
    },
    {
        "id": "074d1",
        "description": "Подводницата е вид специализиран плавателен съд, който може да се потопява и да извършва подводна работа за продължителен период от време. Понякога подводниците са наричани и подводни лодки, вероятно под руско или немско влияние. В по-тесен смисъл подводници се наричат морските съдове със самостоятелно задвижване и голям екипаж, за да се отличат от неавтономните подводни апарати.\nДнес има два основни вида подводници: дизело-електрически и атомни. И двата вида се задвижват чрез електродвигател, който в първия случай се захранва с електрически ток от дизелов генератор и акумулатори, а във втория — от атомен реактор. Най-авангардните неатомни подводници понастоящем са немските от клас 212. Те се захранват от дизелов генератор и горивни клетки. Това им позволява да останат под вода до три седмици в абсолютно тих режим и без да излъчват топлина. Американските атомни подводници от клас „Лос Анджелис“ имат водоизместване над 6000 т., а тези от клас \"Сийуулф\" - над 9000 т.."
    },
    {
        "id": "0342h",
        "description": "Китарата е музикален инструмент от групата на струнните инструменти. Тя е най-често с шест струни. Звукът при акустичната китара се извлича от вибрациите на струните и резонанса му в кухата част на инструмента. Свири се като с едната ръка се притискат струните към металните пластини на грифа, а с другата струните се дърпат или удрят с пръсти или „перо“.\nКитарите могат да бъдат акустични или електрически или комбинация от двете. Използват се в много музикални стилове, сред които разновидности на рок, хеви метъл и класическа музика. Те се правят и поправят от лютиери. За направата им се използват дървета с добри акустични характеристики — такива са кленът, орехът, секвоята и абаносът."
    },
    {
        "id": "0319l",
        "description": "Валдхорната е музикален инструмент от групата на медните духови инструменти.\nНаименованието му идва от немския език: разделено на две части: „валд” и „хорн” означава съответно горски рог. Най-стария предшественик на валдхорната е древният животински рог. Той е бил известен във всички народи. С медни и бронзови рогове са си служили римските войници и войниците Александър Македонски. С най-различна форма и големина и изработен от различен материал, рогът е бил познат както на Средиземноморския изток, така и на Средновековна Европа. Ловджийският рог е предшественик на натуралната валдхорна. Отначало той е бил използван само за ловджийска и военна сигнална тръба. Възниква, обаче, още една разновидност – алпийският рог. Сам по себе си той представлява една тръба с дължина от 3,5 метра. Има конусовидно разширение, като най-широката част се поставя на земята а в най-тясната се поставя мундщук, който събира и концентрира в една точка вибрациите на устата. Постепенно този инструмент се усъвършенства и се навива, така, че добива днешната си форма на охлюв. Наименованието също се променя в натурална валдхорна. Нямайки машини на натуралната валдхорна са били изпълнявани само натурални тонове от звукореда чрез пренадуване. За изпълнение на произведения в различни тоналности е било необходимо да се използват валдхорни в различни строеве. Всички строеве валдхорни, както по-късно и хроматичните, са ниско транспониращи инструменти. Като оркестров инструмент натуралната валдхорна е бил използван за пръв път през 1664 година от Люли в операта „Принцесата от Елида”. За натурални валдхорни е написана музика от предкласиците Бах и Хендел, класиците Хайдн, Моцарт, Бетховен. Даже след изобретяването на вентилната система композиторите от 19 век дълго време са писали за натурални валдхорни. Берлиоз не употребява хроматичната валдхорна в творчеството си."
    },
    {
        "id": "02hnl",
        "description": "Комплект барабани е комплект от музикални перкусионни инструменти от групата на мембранофонните. Основно използван в рок, поп и джаз музиката.\nСтандартният комплект барабани се състои от:\n⁕голям барабан\n⁕малък барабан\n⁕два високи и един нисък том-том\n⁕педален чинел\n⁕десен висящ чинел на стойка\nИнструменти, които допълнително се включват, са: краш чинел, сплаш чинел, китайски чинел, капсулиран чинел, плосък чинел, сизъл чинел, суиш чинел, темпъл блокчета, дървени блокчета, пастирски звънец, дайре, рототоми, октобани, тригери и др.\nЗаедно с комплекта вървят също: единичен или двоен педал за големия барабан, хардуер, микрофони и столче за барабаниста."
    },
    {
        "id": "013y1f",
        "description": "Органът е музикален инструмент от групата на клавишно-меховите инструменти.\nТова е инструментът с най-голям тонов обем, с най-много възможности за избор на различни тембри и с най-големи физически изисквания към помещението, където е монтиран. Акустичната среда на този инструмент, за разлика от кавалетните инструменти, е целият архитектурен интериор, в който се помещава. Исторически, често архитектурните решения на дадени сгради, са съобразявани именно с това, че в тях ще бъде изграден орган.\nСъвременните инструменти се състоят от клавиатури, на които се свири с ръце, и клавиатура от педали, задвижвана с краката на изпълнителя. Обикновено органите имат от 2, 3 до 4 мануала, но се срещат и изключения с 6 и дори 7 мануала. Този инструмент се използвал често по време на състезания или представления в амфитеатрите и арените. Звукът на органа не се влияе от силата на удара, с които се натиска съответният клавиш и прекъсва моментално, не отзвучава след като клавишът бъде освободен от изпълнителя.\nОрганът се използва в католическата и в протестантската църковна музика, а по-късно добива популярност и в светската класическа музика. В днешно време инструментът може да бъде слушан при различни церемонии на католически и протестантски църкви; в творчеството на бароковите композитори, сред които най-значим е Йохан Себастиан Бах, който е бил член на Евангелската Лутеранска църква; в съвременната авангардна и филмова музика; електронният орган - и в популярната музика."
    },
    {
        "id": "0l14j_",
        "description": "Флейтата е музикален инструмент от групата на дървените духови инструменти.\nЗвукът се произвежда чрез вкарването на въздушна струя през отвора на наустника. Нейният тонов обем е от „до“ на първа октава до „ре диез“ на четвърта. Но този обем може да се разшири с помощта на допълнителните клапи до си-си бемол на малка октава.\nФлейтистът издухва силна и бърза струя въздух през мундщука. Налягането в устата му е над атмосферното. Усилията, с които се ускорява въздушната струя са източникът на сила за инструмента. Свирачът осигурява силата продължително: ако направим аналогия с електричеството, това е като правия ток. Въпреки това звукът изисква трептящо движение на въздушен поток, както е при променливия ток. При флейтата въздушната струя, заедно със въздушния резонанс в инструмента, създава необходимите трептения. Щом въздухът във флейтата завибрира, част от енергията излиза като звук от края, както и от всяко отвърстие на флейтата. Много по-голямо количество енергия се губи под формата на триене със стената. При по-дълга нота тази енергия се замества от енергията, която влага флейтистът. Въздушният стълб във флейтата вибрира много по-лесно на някои честоти, отколкото на други. Тези резонанси до голяма степен определят честотата на свирене. По този начин свирачът всъщност, избирайки подходяща комбинация от тонове, избира и желаната комбинация от резонанси."
    },
    {
        "id": "05r5c",
        "description": "Пианото е музикален инструмент, на който се свири с помощта на клавиши. Широко използвано в класическата музика за солови и оркестрови изпълнения, камерна музика и акомпанименти, пианото е също и популярно помощно средство за композиране и репетиране. Макар че е трудно преносимо, а често и скъпо, разностранните приложения на пианото са го превърнали в един от най-разпространените музикални инструменти.\nНатискането на клавишите на пианото задвижва покрити с филц чукчета, които удрят по метални струни, след което се връщат в изходно положение, оставяйки струните да вибрират в своята собствена честота. Тези вибрации се предават на резонаторната дъска, която от своя страна преобразува енергията им в звук, който се разпространява във въздуха. При освобождаване на натиснатия клавиш, вибрациите на струната се прекратяват от специален демпфер.\nДумата „пиано“ е съкратена форма на „пианофорте“, която от своя страна идва от първоначалното име на инструмента на италиански - „clavicembalo col piano e forte“. Името отразява начина, по който инструментът реагира на докосване на клавиатурата, давайки възможност за контрол на скоростта, с която чукчетата удрят по струните. Регулираната по този начин музикална динамика е невъзможна при традиционните клавесини."
    },
    {
        "id": "0mkg",
        "description": "Акордеонът е преносим клавишно-мехов музикален инструмент с правоъгълна форма и два набора от клавиши с различна функция.\nПървият патент за акордеон е регистриран на 6 май 1829 г. във Виена от производителя на органи и пиана Сирил Демиан и синовете му Карл и Гуидо.\nЗвукоизвличането се образува в следствие на въздушна струя, която се създава от компресията в средната част на акордеона и минава през метална пластина.Пластината е закрепена за дървена плочка, всички дървени плочки са поставени в редици, под формата на шини, и са закрепени с восък. В зависимост от модела, броят на шините във вътрешноста е различен.Акордеона е инструмент, при който звученето и на двата набора от клавиши, може да бъде променяно посредством превключващи копчета разположени в двата края на инструмента. Те са монтирани така, че изпълнителят да може да борави с тях по време на изпълнение без да се прекъсва звукоизвличането. Копчетата променящи звука на инструмента в същност променят броя шините, през които минава въздушната струя.Клавишите и басите са свързани с клапи, монтирани във вътрешността на акордеона.При натискане на клавиш или бас, клапата се отваря и позволява на въздухът да мине през всички отворени шини, за да се възпроизведе звук."
    },
    {
        "id": "04gc2",
        "description": "Юристът е човек, който се занимава професионално с право. В наши дни той обикновено трябва да е завършил висше юридическо образование и придобил юридическа правоспособност.\nНякои юридически професии са: съдия, адвокат, прокурор, следовател и други.\nЛице, занимаващо се научно или практически с право. Студент по право."
    },
    {
        "id": "05t4q",
        "description": "Лекарят е лице, което притежава образователно-квалификационната степен \"Магистър по медицина\" и \"Магистър по дентална медицина\" и има право да упражнява медицинска дейност.\nЛекарите провеждат изследвания; усъвършенстват или разработват теории и оперативни методи; провеждат медицински прегледи, клинични изследвания и поставят диагнози; прилагат профилактични или лечебни мерки.\nНКПД класифицира лекарите в Клас 2, Подклас 22, Група 222, Единична група 2221, със следните възможни позиции:\n⁕2221-7001 Лекар 2221\n⁕2221-7002 Лекар, служба по трудова медицина 2221\n⁕2221-7003 Лекар, специализант 2221\n⁕2221-7004 Лекар, акушер-гинеколог 2221\n⁕2221-7005 Лекар, алерголог 2221\n⁕2221-7006 Лекар, анатом\n⁕2221-7007 Лекар, анестезиолог 2221\n⁕2221-7008 Лекар, анестезиолог и реаниматор 2221\n⁕2221-7009 Лекар, биохимик 2221\n⁕2221-7010 Лекар, вирусолог 2221\n⁕2221-7011 Лекар, гастроентеролог 2221\n⁕2221-7012 Лекар, генетик 2221\n⁕2221-7013 Лекар, геронтология и гериатрия 2221\n⁕2221-7014 Лекар, дерматовенеролог 2221\n⁕2221-7015 Лекар, ендокринолог 2221\n⁕2221-7016 Лекар, епидемиолог 2221\n⁕2221-7017 Лекар, началник отделение\/лаборатория 2221"
    },
    {
        "id": "09jwl",
        "description": "Музика́нт се нарича човек, който се занимава с музика на професионално ниво. Музикантите могат да бъдат:\n⁕композитори\n⁕певци\n⁕инструменталисти\n⁕оркестранти\n⁕диригенти\n⁕аранжори\n⁕продуцент\n⁕музикален оформител\n⁕музикален редактор\n⁕музиковед\nС развитието на историята на музиката образът на музиканта се променя драстично."
    },
    {
        "id": "01d30f",
        "description": "Учител или преподавател е професия, упражнявана от хора, които преподават своите теоретични знания и практически умения на учениците. Те работят в сферата на образованието."
    },
    {
        "id": "0d1pc",
        "description": "Моделът е човек, който позира, демонстрира или рекламира дадени продукти на модни ревюта и други светски събития.\nМанекенството се различава от другите публични изпълнения като актьорската игра, танцуването и мимиката, въпреки че границата между тях не е голяма. Моделите трябва да изразяват различни емоции на техните снимки и много от тях се описват и като актьори и актриси.\nНякои световноизвестни модели - като Адриана Лима, Наоми Кембъл, Тайра Банкс, Кармела ДеЧезаре, Рейчъл Хънтър и други, печелят много повече, отколкото някои актьори и певци."
    },
    {
        "id": "01pxg",
        "description": "Химиците са учени, които изучават химията. Идва от по-старата дума алхимик."
    },
    {
        "id": "01hbsc",
        "description": "Ветеринар или ветеринарен лекар е лице, което притежава образователно-квалификационната степен „Магистър по ветеринарна медицина“ и има право да упражнява ветеринарно-медицинска дейност.\nВ националната класификация на професиите и длъжностите, ветеринарните лекари са класифицирани в Клас 2, Подклас 22, Група 222, Единична група 2223, със следните позиции:\n⁕2223-7001 Ветеринар 2223\n⁕2223-7002 Ветеринар, акушер-гинеколог 2223\n⁕2223-7003 Ветеринар, ветеринарно-санитарен инспектор 2223\n⁕2223-7004 Ветеринар, епидемиолог 2223\n⁕2223-7005 Ветеринар, интернист 2223\n⁕2223-7006 Ветеринар, паразитолог 2223\n⁕2223-7007 Ветеринар, патолог 2223\n⁕2223-7008 Ветеринар, фармаколог и токсиколог 2223\n⁕2223-7009 Ветеринар, физиолог 2223\n⁕2223-7010 Ветеринар, хирург 2223\n⁕2223-7011 Епизоотолог 2223\n⁕2223-7012 Ветеринарен лекар, лабораторен\nСпоред НКПД, ветеринарите провеждат изследвания; усъвършенстват или разработват теории и оперативни методи; провеждат медицински прегледи, диагностика и лечение на заболявания или травми у животните; прилагат медицински знания в областта на ветеринарната медицина."
    },
    {
        "id": "01c72t",
        "description": "Композитор е професионален музикант, който създава вокална и инструментална музика.\nКомпозиторите се занимават със съставяне,нотиране,хармонизиране\/аранжиране, оркестриране на музикални произведения,организиране на изпълнители, които публично да представят техни творби и записването им в студио.Много често композиторите предпочитат сами да дирижират своите произведения особено ако се изпълняват за първи път.\nВ миналото работата на композиторите се е асоциирала само с класическата музика, в днешно време композиторите са необходими във всички стилове и форми на музиката."
    },
    {
        "id": "01t2ln",
        "description": "Полицай е професия, упражнявана от човек, който работи в полицейските служби на дадена държава. Макар исторически тази професия да е упражнявана предимно от мъже, в последните години все повече жени се присъединяват към нея. Заплащането обикновено не е високо, въпреки, че стресът и опасностите в професията са големи."
    },
    {
        "id": "05xls",
        "description": "Програмист е някой, който пише, създава компютърен софтуер. Компютърният програмист е специалист във софтуерното програмиране, и може да ползва различни езици като C, C++, Java, Lisp, Python и други. Много често програмист се използва като обобщаващо и опростяващо название за различни ИТ професии, в контексти, в които конкретните названия на тези професии и ИТ области не биха донесли конкретно разбиране у слушателя или използващият названието не знае конкретното наименование на съответната ИТ професия.\nДенят на програмиста е на 13 септември всяка година, това е един неофициален празник в повечето страни, а в Русия е възприет като официален професионален празник от 2009."
    },
    {
        "id": "05wgy",
        "description": "Педиатрията е дял от медицината, който се занимава с проследяване на физическото и нервно-психическо развитие на детския организъм, диагностика и лечение на детски заболявания. Възрастовата граница на децата е от 0 до 18 г."
    },
    {
        "id": "099md",
        "description": "Войникът е редови член на армията. Думата произлиза от война.\nВсички войници преминават основна физическа и военна подготовка."
    },
    {
        "id": "01d380",
        "description": "Бо̀рмашината или дрѐлката е машина, с основно предназначение за пробиване на отвори посредством инструменти — свредла. В зависимост от използвания инструмент посредством бормашина може да се обработват различни материали - метал, дърво, бетон и др.\nМоже да се използва и за завиване и развиване на винтове, шлайфане, бъркане на строителни смеси или премахване на стара боя, според различните приставки, които се произвеждат и предлагат масово на пазара."
    },
    {
        "id": "03l9g",
        "description": "Чукът е инструмент, предназначен за удари върху даден обект с цел преместване или деформиране и наместване. Обичайните употреби са забиване на пирони, наместване на части и разрушаване на обекти. Често чуковете са направени със специално предназначение, поради което формата им се различава. Обикновено чуковете имат дръжка и глава, като центърът на тежестта е близо до главата."
    },
    {
        "id": "01lsmm",
        "description": "Ножиците са ръчен инструмент за разрязване.\nЗа да се намали усилието, прилагано за разрязване на материала, в ножиците се използва принципа на лоста. С битови ножици обикновено се режат хартия и плат, а така също се подстригва косата и се изрязват ноктите. Съществуват също и различни промишлени ножици, например за рязане на ламарина. Предполага се, че ножиците са изобретени от египтяните към 1500 г. пр. хр.Ножиците намират отражение в много обичаи от цял свят като например Вълчите празници и Мишите празници при българите\nИма и ножици за стригане на овце. Това е инструмент подобен на този за рязане на метал. Те трябва да са остри за да е по-лесно рязането"
    },
    {
        "id": "01j5ks",
        "description": "Гаечен ключ е инструмент за завиване и отвиване на болтове и гайки.\nВидове: Обикновен двустранен гаечен ключ, ключ-звезда, лула, едностранен гаечен ключ. Най-вече се произвеждат комбинирани \"гаечен ключ - звезда\".\nРазмерите им се означават с 'S'. Примерно най-често гайка М16 изисква ключ с размер S24."
    },
    {
        "id": "04nmy9",
        "description": "Чекът е ценна книга, с която едно лице, безусловно нарежда на друго лице да изплати определената в чека парична сума. Използването на чека като начин за разплащане започва още през 15 век в Италия, а най-масово е използван с икономическата си функция на платежно средство през 19 век. Чекът е от категорията на едностранните, абстрактни сделки. За издаването му не е нужно да има основание или да е постигнато някакво съгласие между издателя и платеца. Използват се два вида чекове:\n⁕пресечен е чек, върху който са нанесени 2 успоредни линии:\n⁕общ пресечен е когато между двете линии няма написан текст или има обозначението \"банка\",\n⁕специален пресечен е чека, на който между двете успоредни линии е изписано и името на банката платец;\n⁕чек за минаване по сметка е чек, който отговаря на изискванията за обикновен чек, но изплащането му в брой е забранено и платеца може да изплати сумата само като я прехвърли по посочената сметка.\nИздаване и продажба на чек: Поименните чекове се издават, като се посочва издателя, в чия полза се издава, стойността на чека, дата, място на издаване, име и подпис на издателя. Пътническите чекове се продават, като стойността е предварително определена и се полага единствено първи подпис."
    },
    {
        "id": "03m7wd",
        "description": "Торта Сахер е сладкарско изделие, шоколадова торта, изобретена от австрийския сладкар Франц Сахер. Тортата се явява типичен десерт от виенската кухня и е една от най-популярните торти в света."
    },
    {
        "id": "06qrr",
        "description": "Безалкохолна напитка е наименованието на газирана или негазирана напитка, несъдържаща алкохол. Първообразът на безалкохолната напитка е създаден през 1770 г. от английския химик Джоузеф Пристли, който насища дестилирана вода с въглероден двуокис. Друг англичанин - Джон Мервин Нуут, подобрява техниката на своя предшественик, изобретявайки машина за газиране и я предлага за комерсиална употреба в аптеките. Напитки като горещ чай, кафе, пунш, минерална вода, горещ шоколад, мляко, млечен шейк, чешмяна вода, сок и други подобни, не влизат в тази категория."
    },
    {
        "id": "0dt3t",
        "description": "Вилица е прибор за хранене, който се състои от дръжка с няколко зъба накрая. Използва се за приготвяне и консумация на храна. Тя е разпространена много повече на Запад, в източните страни вместо вилица се използват предимно пръчици за ядене."
    },
    {
        "id": "0cdn1",
        "description": "Хамбургерът е сандвич, състоящ се от плоско говеждо кюфте, което се слага в разрязанo на две кръгло хлебче.От английски ham-шунка. . Хамбургерите често се предлагат с различни подправки, най-често кетчуп, майонеза и горчица. Обикновено се прибавят гарнитури от типа на маруля, домати, лук,кисели краставици и кашкавал. Хамбургерите традиционно се продават в закусвалните."
    },
    {
        "id": "024gjb",
        "description": "Първите менюта за ресторант възникват преди близо хилядолетие, по време на династията Сонг в Китай – единственият по това време регион в света, където хартията е в изобилие. Тогава търговците често се събирали в центъра на града, в който живеят и имали малко време и енергия да се хранят вечер. Заради голямото разнообразие на китайската кухня от различните региони, ресторантите не можели да угаждат на всички предпочитания на местните. По този начин те дават тласък на появата на менюто. Думата „меню“, както и произхода на cuisine са френски. Меню в крайна сметка произлиза от латинската дума minutus‘‘, което означава „направи нещо малко“ ; във френският език самата дума започва да се използва, когато се имало предвид резюме от всякакъв вид. Оригиналните менюта, предлагащи на потребителите избор, са изготвени на малка черна дъска, на френски – carte; така предлаганите ястия са били избирани \"à la carte,\" или \"според дъската\". Оригиналните европейски ресторани не са имали менюта в съвременният смисъл на думата; при така наречените table d'hôte, са се сервирали ястия, които главният готвач или собственикът на заведението избират. Тези, които идват последни, ядат каквото е останало през този ден, както в съвременните банкети или бюфети. В Европа, съвременното меню се е появило през втората половина на 18-ти век. По това време ресторантите позволявали на клиентите си да избират от списък с непознати за тях ястия, които били приготвяни по селекция на клиентите. which were produced to order according to the customer's selection. Установената “table d’hot” таксувала клиентите на фиксирана цена. Така менюто позволявало на клиентите да похарчат толкова пари, колкото те изберат."
    },
    {
        "id": "0cmx8",
        "description": "Лъжица е прибор за хранене, наподобяващ миниатюрна лопатка, състоящ се от дръжка, завършваща с малка, плитка купичка. Използва се за сервиране и консумация основно на течни или полутечни храни като супа, сладолед или крем. Лъжиците намират приложение и в други дейности - готвене и измерване на количеството на различни подправки. Те се изработват от метал, дърво, пластмаса или порцелан.\nВ казармите много често това е единственият прибор, който се използва за всички видове храна."
    },
    {
        "id": "02vqfm",
        "description": "Кафето е варена напитка, приготвяна от опечените семена на някои видове кафеено дърво, отглеждани в повече от 70 страни по света. Суровото кафе на зърна е една от най-важните за международната търговия селскостопански стоки. Кафето има голямо стопанско значение в световен мащаб, като през 2004 година е най-важният селскостопански износен продукт за 12 държави, а през 2005 година е седмият по стойност легален селскостопански износен продукт в света.\nСмята се, че тонизиращият ефект на семената на кафееното дърво е открит в Йемен и североизточните части на Етиопия, след което то започва да се отглежда в Арабския свят. Най-старото достоверно сведение за пиене на кафе е от средата на 15 век и се отнася за суфийските общности в Йемен. От мюсюлманските страни се разпространява към Италия, а след това към останалата част от Европа и към Америка. В Африка и Йемен кафето се използва в някои религиозни церемонии, поради което Етиопската православна църква не допуска употребата му за светски цели, забрана, останала в сила до края на 19 век. Кафето е забранено и в Османската империя през 17 век, а по-късно в Европа то е свързвано с политически заговори.\nПлодовете на кафееното дърво, които съдържат зърната кафе, се добиват от няколко вида малки вечнозелени храсти. Двата най-често отглеждани вида са високо цененият Coffea arabica и Coffea canephora, зърната от който са известни и като робуста. Вторият от тези два вида е устойчив на опустошителната кафеена листна ръжда. И двата вида се отглеждат главно в Латинска Америка, Югоизточна Азия и Африка. След като узреят плодовете се обират, обработват и изсушават. След това семената се изпичат в различна степен, според търсения вкус, смилат се и се сваряват, за да се получи напитката кафе."
    },
    {
        "id": "09jc2n",
        "description": "Гърбът е голяма задна част от човешкото тяло, която се простира между горната задна част на дупето, врата и раменете. Тя е противоположна на повърхността на гръдния кош, и се определя от височината на гръбначния стълб. Ширината му в горната част се определя от лопатката и костите на раменете."
    },
    {
        "id": "09cx8",
        "description": "Пръсти са окончанията на горните или долните крайници на човека и някои бозайници. С изключение на палеца, който има 2, останалите пръсти на ръцете и краката са изградени от 3 фаланги. Всяка ръка има по пет пръста, които имат свое собствено наименование, макар че на някои езици се използва едно и също наименование. Всеки един от пръстите има своето културно и функционално значение. Възглавничките на пръстите има силна чувствителност. С пръстите на ръцете хората извършват много дейности - печатане, писане, сигнализиране и други. Езикът на глухонемите се „говори“ изцяло с пръстите на ръцете.\nПри някои аномалии е възможно човек да се роди с шест вместо с пет пръста на ръцете или краката. Има случаи и когато липсват един или два пръста. Това може да предизвика неудобство, но в други случаи улеснение, като например случаят с мъж със седем пръста на ръцете, който твърди, че това му помага да свири на пиано."
    },
    {
        "id": "0hz0h",
        "description": "Зъбите са многобройни костни образувания в устната кухина, които служат за откъсване на хапката и първична механична обработка на храната. При животните служат и като оръжие за защита, и нападение. Участват в образуването на звуците от речта.\nЗъбите се разполагат в два реда - горна зъбна редица"
    },
    {
        "id": "031n1",
        "description": "Ходилото е анатомична структура на долен крайник при много гръбначни, която носи теглото и позволява придвижване."
    },
    {
        "id": "06pj2k",
        "description": "Устни са кожно-мускулни образувания разположени на входа на устната кухина. Съставени са от горна и долна част. Те представляват видимата част на устата на човека и повечето животни. Устните са меки и подвижни и служат за отваряне към храносмилателната система при приема на храна, като ерогенен орган при целуване и други актове на интимност, като осезаемо-сетивен орган, както и в артикулацията на речта."
    },
    {
        "id": "0mhy4",
        "description": "Гърло е частта от врата, разположена пред гръбначния стълб.\nСъстои се от фаринкс и ларинкс. През него преминават различни кръвоносни съдове, трахеята и хранопроводът."
    },
    {
        "id": "025kyy",
        "description": "Чело се нарича частта от лицето разположена над очите. В Древна Гърция са смятали, че хората с големи чела са по-умни от останалите поради това, че има повече място за мозъка в черепната кутия. Челото е част от лицето, която доста често се използва за татуиране и поставяне на символи с религиозен характер. Кожата му е добре кръвоснабдена и инервирана. То е едно от местата, където може да се установи повишена температура на организма. Потните жлези също са добре развити. Потенето по челото понякога издава и притеснение."
    },
    {
        "id": "0283dt1",
        "description": "Устната кухина е началната част на храносмилателната система. Храната се приема в нея и се смила механически."
    },
    {
        "id": "03q69",
        "description": "Коса̀ се нарича космената покривка на главата при хората. В частност терминът може да се използва и за обозначаване на космената покривка на останалите части от човешкото тяло. Косата представлява струпване на косми от тялото, израстващи на голяма гъстота на единица площ, обикновено са с еднакъв размер и цвят."
    },
    {
        "id": "0dzd8",
        "description": "Вратът, известен още като шия, е част от тялото на много сухоземни гръбначни животни, която дава на главата подвижност, отделяйки я от торса. Той изпълнява много жизненоважни функции и често е много уязвимо място. В него се намират хранопровода, ларинкса, трахеята, множество кръвоносни съдове, тук са още шийните прешлени и някои мускули на главата.\nПри някои животни, като например жираф, врата може да бъде непропорционално дълъг."
    },
    {
        "id": "0fjkt",
        "description": "Езикът е анатомичен мускулест орган разположен в устната кухина. Има розов цвят."
    },
    {
        "id": "039xj_",
        "description": "Ухото е чифтен сетивен орган, част от слуховата система, с който се долавят звуци. Ухото при всички гръбначни животни — от риби до хора — демонстрира много сходно устройство с вариации по отношение на разредите и родовете. Част от органа освен за възприемане на звуците, играе и основна роля в чувството за равновесие на организма и правилната стойка на тялото. Поради тази причина често се нарича и слухово-равновесен орган.\nС думата ухо се обозначава както целия орган, така и само видимата част от него, характерна основно за бозайниците. Външната част на ухото се нарича ушна мида. При повечето животни, ушите представляват симетрично разположени окосвени подвижни, крепнали или изправени израстъци на главата от мека тъкан и хрущял."
    },
    {
        "id": "0k65p",
        "description": "Ръка́ се нарича гръдният крайник при някои от бозайниците, вкл. човека."
    },
    {
        "id": "0k0pj",
        "description": "Носът е анатомичен орган на дишането и обонянието у гръбначните животни и човека. Явява се външно разположената част на дихателната система, с която започва въздухоносния път. Разположен е върху лицевата част на главата и е свързан със слъзния апарат, фаринкса и синусите посредством каналчета."
    },
    {
        "id": "027n3_",
        "description": "Веждата е площ от дебели и нежни власинки разположени над очната кухина. Основната функция на веждата е да защитава окото от силна светлина, както и да спира стичането на пот, вода и други течности върху него. Още, веждите са важни за човешката комуникация и изражение на лицето. Чрез тях човек изразява различни емоции, като изненада, страх, гняв и пр.\nВеждите се движат, чрез специален мускул corrugator supercilii. На лицето на човек се намират две вежди, но има и хора с по една вежда разположена по цялата ширина на челото.\nВеждите са основна черта на лицето. Разработени са различни козметични методи за оцветяване на веждите, както и средства за тяхното оформяне и промяна на позиция."
    },
    {
        "id": "04hgtk",
        "description": "Глава в анатомията на животните се нарича краниалната част на тялото, включваща устата, главния мозък и различни сетивни органи. Предната част на главата, където са разположени очите, ушите и устата, се нарича лице. При повечето сложни животни главата е свързана с останалата част от тялото с врат."
    },
    {
        "id": "014sv8",
        "description": "Око е чифтен сетивен орган при човека и животните, който притежава способност да възприема електромагнитното излъчване на светлинните вълни и така да обезпечава основната сетивна и когнитивна функция - зрението. При човека органът око е само компонент на цялостния зрителен апарат, който включва периферен, проводников и централен отдел. При различните организми очите са устроени по различен начин. Единствената функция на най-просто устроените очи е да разграничава тъмнина и светлина. По-сложно устроените предполагат по-развито зрение. Най-висшеустроени видове от класовете Бозайници, Птици, Влечуги и Риби имат по две очи, които могат да са разположени в една равнина и дават възможност за възприемане на триизмерен образ, както е например при човека. При други видове - като заека и хамелеона - очите са в различни равнини и виждат два отделни образа. Посредством очите организмът набавя около 90% от информацията в околния свят.\nЗрителният орган представлява периферната част на зрителния анализатор. Освен очната ябълка органът на зрението се състои от допълнителни елементи, които имат и защитна функция в процеса на управление на зрението. Предаването на информацията от окото става по проводни пътища до корови и подкорови центрове."
    },
    {
        "id": "0176mf",
        "description": "Коланът е част от облеклото, предначначен за придържане на облеклото към тялото. Колани са носени от мъжете още по време на бронзовата ера. Днес се носи на панталони или като декорация.\nИзработва се предимно от кожа и се носи около кръста. Представлява ивица кожа с ширина от няколко сантиметра с дупки на единия край и тока на другия край. Токата се изработва от пластмаса или метал."
    },
    {
        "id": "06rrc",
        "description": "Обувката е част от облеклото на човек и се носи на крака. Обувките са много и разнообразни според сезона, случая, традициите — джапанки, мокасини, ботуши, маратонки, сандали и други. Основните материали от които се изработват са гума, кожа, дърво, пластмаса и плат."
    },
    {
        "id": "019b80",
        "description": "Пуловер е част от облеклото, плетена връхна дреха с дълги ръкави. Съществуват детски, мъжки и женски пуловери. Може да са плетени на машина или на ръка. Някои пуловери са направени само от един цвят, докато други са в най-разнообразни шарки. Има голямо разнообразие и на деколтетата. Носят се върху блуза, тениска или риза и в комбинация с пола или панталон. Най-често за направата им се употребява вълнена, памучна, ленена или синтетична прежда."
    },
    {
        "id": "01b638",
        "description": "Ботушите са специфичен вид обувки. Повечето ботуши обхващат главно стъпалото и глезена на крака. Някои от тях имат ток, който е ясно различим от останалата част на ходилото. Повечето са изработени от кожа или гума, модерните ботуши са изработени от различни материали. Ботушите се носят за защита на стъпалото и крака от вода, сняг, кал или опасности или за предоставяне на допълнителна опора на глезена за интензивни натоварвания и за причините за стил и мода."
    },
    {
        "id": "02wv6h6",
        "description": "Пола е артикул от дамското облекло. Носи се на кръста и покрива поне част от краката. В миналото поли са носели както жените, така и мъжете. Изработват се от разнообразни материали като кожа, памук, лен, коприна и други. Взависимост от дължината могат да бъдат мини, миди и макси. Минижупите стават популярни през 1960-те. Съществуват много модели на поли, като едни от най-разпространените са права пола, плисирана пола, клош и набрана. Съществува също така и пола-панталон. В 21-ви век много популярни са късите джинсови поли. Полите се носят най-често в съчетание с блузи."
    },
    {
        "id": "0fly7",
        "description": "Джинсите, известни и като дънки, са панталони, направени от дебела и твърда памучна материя. Първоначално предназначени за работно облекло, те добиват широка популярност сред младежите през 50-те години на 20-ти век поради своята практичност и удобство. С усъвършенствани и нови технологии на производство те продължават да бъдат предпочитано облекло и през 21-ви век. Най-често срещаните цветове в които се изработват са тъмно синьо, светло синьо и черно. Най-известната марка е Levi's."
    },
    {
        "id": "01rkbr",
        "description": "Вратовръзка се нарича дълго парче плат, носено на шията, под яката, със специален възел на гърлото, като покрива копчетата на ризата.\nМъжете носят вратовръзки като всекидневно офис облекло, по официални поводи или като униформа. Жените също ги носят като част от униформа - в армията, в училище, в ресторанта."
    },
    {
        "id": "01d40f",
        "description": "Рокля е вид горно дамско облекло, което покрива тялото и част от краката.\nДължината на роклята може да варира от средата на бедрото до глезена. Може да е без ръкави, с къси или дълги ръкави, а големината и формата на деколтето варира. Талията може да е висока или ниска или да отсъства. Изработва се от текстил. Обикновено се носи върху бельо.\nРоклята еволюира постепенно на базата на древните туники. През Средните векове в Европа тя става обемиста, помпозна и изисква много материал за направа, като нейното обличане и събличане изисква време.\nСред съвременните рокли основните видове са всекидневна и официална рокля, като особена роля има коктейлната рокля или така наречената „малка черна рокля“, която става популярна през 1950-те. Разновидности на официалната рокля са абитуриентската и вечерната рокля."
    },
    {
        "id": "01v229",
        "description": "Дъждобранът e вид връхна дреха, направена от непромокаема, водоустойчива материя, която служи за защита на тялото от дъжда. Дъждобранът може да се комбинира с водонепропускаем панталон и гумени ботуши. Той може да има различни форми и характеристики в зависимост от употребата - всекидневна употреба, лов, военни операции, но общият знаменател е водоустойчивостта."
    },
    {
        "id": "01nq26",
        "description": "Чорап е част от облеклото и представлява тъкан или плетен артикул за носене на крака. Височината му варира, но остава под коляното. Той прилепва плътно по ходилото и глезена.\nЧорапите имат няколко предназначения: да предпазват крака от нараняване от обувките, да го топлят и да го пазят чист, за медицински цели, както и за цялостно удобство, а понякога и заради модни тенденции. Те се изработват от най-разнообразни материали като памук, вълна, найлон, полиестер, лен или комбинация от тях. Срещат се в най-разнообразни цветове. Чорапите биват мъжки, дамски и детски и се продават на чифтове.\nСчита се, че първите чорапи са се появили в Древна Гърция и са били изработвани от мека кожа."
    },
    {
        "id": "07mhn",
        "description": "Панталон е връхна дреха, която покрива краката, всеки поотдено. Тази част от панталона се нарича крачол. Носят се с колан или тиранти. Изработват се от текстил и по-рядко от кожа. Дължината им е от кръста до глезените. Те са стандартно облекло за мъжете от XVI-ти век насам и за жените от XX-ти век насам. Панталоните взависимост от модата може да са с ниска или висока талия. Някои панталони имат и джобове."
    },
    {
        "id": "0174n1",
        "description": "Ръкавица е част от облеклото на човека и в много случаи моден атрибут, който е предназначен да предпазва ръката. Ръкавиците са изработени от най-различни материали и служат на различни цели. Повечето от тях имат различно отверстие за всеки пръст. Ръкавиците биват мъжки и женски.\nТе създават удобство и предпазват от студ, топлина, химикали, триене и други. Така например в медицината често се използват латексови и найлонови ръкавици за еднократна употреба. Криминалистите също ги упоребяват при събиране на улики и доказателства на мястото на местопрестъпление. При студени зими повечето хора носят плетени или кожени ръкавици за да предотвратят измръзване. Много спортове имат специфични ръкавици, като например тези за ски, бокс и бейзбол.\nСчита се, че ръкавиците са много древен елемент от облеклото, съществували още в древен Египет. През XIII-ти век в Европа се превръщат в модерен атрибут, много често с дължина до лакътя, изработени от фина коприна и стават символ на аристократизъм."
    },
    {
        "id": "02h19r",
        "description": "Шал е квадратно или дълго правоъгълно парче плат, което обикновено се носи около врата за да задържа топлината, като моден атрибут или поради религиозни причини. Съществуват мъжки и женски шалове.\nДумата шал произхожда от древноеврейски שרף, което означава отровна змия, серафим.\nВ студените страни са популярни плетените вълнени шалове, защото топлят най-много. По време на социализма чавдарчетата носят сини копринени шалчета около врата, а пионерите носят червени. Скаутите също носят шалове около врата като част от униформата.\nВ Англия съществува традиция всеки колеж да има свои шалове с отличителни цветове. Друга традиция, която също започва от Англия е почитателите на даден футболен отбор да носят на мачовете шалчета с цветовете и дори името на любимия си отбор.\nНякои шалове имат ресни накрая. Традиционните руски шалове са големи квадратни парчета плат с изображения на цветя."
    },
    {
        "id": "01n4qj",
        "description": "Ризата е наименованието на два вида дрехи. Традиционно облекло у славяните още от древността, а днес характерен елемент в носиите на повечето славянски народи, е дълга риза, украсявана с бродерии. В съвременния български риза означава друг вид дреха, предимно мъжка, закопчавана с копчета и с твърда яка и ръкавели"
    },
    {
        "id": "01xyhv",
        "description": "Костюмът е вид горно облекло, състоящ се от сако и панталон.\nСмята се, че костюмът се ражда през 19-ти век в Англия. Изработва се от текстил и се счита за работно облекло в официалните и бизнес средите.\nМъжкият официален костюм може да включва също жилетка и се носи с риза и вратовръзка. Женският официален костюм включва обикновено пола и се носи с блуза."
    },
    {
        "id": "01m2v",
        "description": "Компютърната клавиатура е периферно устройство, създадено по подобие на бутоните на пишещата машина. Клавиатурите са създадени за въвеждане на текст и отделни символи и за контролиране на различни компютърни операции. Физически, компютърната клавиатура е сбор от близо разположени квадратни бутони, наречени клавиши. Обикновено на всеки клавиш е отпечатан знака, който въвежда, като в повечето случаи всяко натискане на клавиш въвежда отпечатания върху него символ. Съществуват и специални символи, които, за да бъдат въведени, трябва да се натиснат няколко клавиша едновременно или последователно; други клавиши не въвеждат символ, а служат за командване на компютъра или самата клавиатура."
    },
    {
        "id": "020lf",
        "description": "Мишката е периферно устройство, използвано в персоналните компютри и някои други видове компютърни устройства. Задвижва се от ръката на потребителя, предавайки информация за движението си на компютъра.\nКомпютърната мишка за пръв път се появява с компютъра Apple Lisa през 1983 година и има само един бутон. Може би затова до ден днешен компютрите на Apple имат еднобутонни мишки. Първоначалната идея за това посочващо устройство се появява и развива с PARC изследователския център на фирмата XEROX, където се разработва и първия графичен интерфейс. Идеята за графичен интерфейс и мишката не намират поддръжници всред шефовете на фирмата XEROX и в следствие на фирмен шпионаж първата комерсиална система е Apple Lisa, последвана по-късно от популярната Microsoft Windows."
    },
    {
        "id": "02bc6",
        "description": "База данни представлява колекция от логически свързани данни в конкретна предметна област, които са структурирани по определен начин. В първоначалния смисъл на понятието, използван в компютърната индустрия, базата от данни се състои от записи, подредени систематично, така че компютърна програма да може да извлича информация по зададени критерии.\nПоддръжката на база от данни се осъществява от т.нар. Система за управление на бази от данни.\nСъществуват няколко вида БД:"
    },
    {
        "id": "020s1",
        "description": "Файл в информационните технологии представлява съвкупност от данни, която описва даден обект. Файловете позволяват разглеждането на данните като една неделима структура и по този начин улесняват работата с тях - съхранение, четене, промяна, преместване, изтриване и др. Файловете се съхраняват като последователност от байтове, върху определен носител. Файлът може да се разглежда като модерен аналог на хартиен документ. Всеки файл съхранява определен вид информация. Видът информация се нарича тип на файла.\nПрограмите, които позволяват извършване на операции върху файлове се наричат файлови мениджъри."
    },
    {
        "id": "02nf_",
        "description": "Електронната поща, съкратено е-поща или имейл, е метод за обмен на цифрови съобщения през Интернет или други компютърни мрежи. Първоначално, електронна поща се изпраща директно от един потребител към друг компютър. Това налага и двата компютъра да са онлайн по едно и също време, а-ла-месинджър. Днешните системи за електронна поща се базират на модела съхрани-и-препрати. Имейл сървърите приемат, препращат, доставят и съхраняват съобщения. Потребителите вече не е необходимо да бъдат на линия по едно и също време, а трябва само да свържат за кратко, обикновено към имейл сървър, за толкова дълго, колкото е необходимо, да се изпратят и получат съобщенията.\nДадено имейл съобщение се състои от два компонента, заглавие на съобщението и тялото на съобщението, което е всъщност съдържанието на имейла. В заглавието на съобщението съдържа контролна информация, в това число поне имейл адреса на изпращача и един или повече адреси на получателя. Обикновен има и допълнителна информация като тема на писмото.\nПървоначално имейлите се ползват само за текстова комуникация, по-късно могат да предават мултимедийно съдържание посредством прикрепвания - процес, който е стандартизиран от RFC 2045 до RFC 2049. Заедно, тези RFC-а започват да се наричат Многоцелеви добавки към Интернет поща, или съкратено MIME."
    },
    {
        "id": "01zrkr",
        "description": "Икона в информатиката е малка пиктограма, която при операционните системи с графичен потребителски интерфейс се използва за представяне на различни елементи: файлове, папки, дискове, периферни устройства, подаване на команди към системата и др."
    },
    {
        "id": "01mfj",
        "description": "Хардуерът е вид техника. Изграден е от електрически вериги. Думата е чуждица в българският език. Употребява се главно в сферата на информационните технологии. Произлиза от английската дума hardware. Преди появата на тази дума в българския език се е използвал терминът апаратно осигуряване. Хардуерът, изграждащ компютъра се състои от процесор, дънна платка, видео карта, RAM памет, захранващ блок, твърд диск, компютърна кутия и входно-изходни устройства"
    },
    {
        "id": "02_0t4",
        "description": "В полето на информационните науки, комуникациите и промишления дизайн съществуват дебати относно значението на термина „интерактивност“. Една от гледните точки определя интерактивността в три различни нива:\n⁕Неинтерактивен - системата въздейства върху друга чрез еднопосочни действия или съобщения, които не са породени от предхождащо взаимодействие с отсрещната система\n⁕Реактивен - системата взаимодейства с друга система, като реагира еднократно на действие или съобщение, получено от отсрещната система\n⁕Интерактивен - системата контактува чрез поредица от действия и\/или съобщения с друга система\/системи като всяко действие или съобщение е свързано и породено от предишните такива\nВ най-общ смисъл интерактивността може да бъде разглеждана като всяка форма на двустранна комуникация. Последната може да бъде между:\n⁕двама или повече души;\n⁕човек и електронна система;\n⁕две или повече електронни системи.\nСъществуват три основни критерия за класификация на видовете интерактивност:\n⁕според броя на лицата или електронните системи, участващи в нея – по този критерий интерактивността може да бъде един към един, един към много или много към много;\n⁕според времето на извършване на комуникацията – ако последната се извършва по едно и също време, то интерактивността се нарича синхронна, а в противен случай – асинхронна;"
    },
    {
        "id": "03rlt",
        "description": "Интернет е глобална система от взаимносвързани компютърни мрежи, която използва стандартния пакет от протоколи TCP\/IP, обслужвайки милиарди потребители по целия свят. Тя представлява мрежа от мрежи, съставена от милиони частни, обществени, академични, търговски и държавни мрежи с от местен до глобален обхват, свързани помежду си чрез сложна система електронни и оптически мрежови устройства и съоръжения. Интернет служи за пренасяне на голямо разнообразие от информационни ресурси и услуги, най-известни сред които са взаимносвързаните хипертекстови документи на World Wide Web и инфраструктурата на електронната поща.\nПовечето традиционни комуникационни средства имат аналози, адаптирани към технологията на Интернет. Така например телефонните или телевизионните услуги стават основа съответно на интернет телефонията и интернет телевизията, а издаването на вестници е трансформирано в уебсайтове, блогове и фийдове. Интернет позволява или ускорява възникването на нови форми на общуване между хората, като instant messaging, интернет форуми и социални мрежи.\nКорените на Интернет са в 60-те години на 20 век, когато Съединените щати финансират изследователски проекти на различни военни институции, целящи изграждането на устойчиви разпръснати компютърни мрежи. Тази дейност поставя началото на международни усилия за развитието на нови мрежови технологии, което довежда до комерсиализирането на международната мрежа в средата на 90-те години и популяризирането на множество нейни приложения в практически всяка област на съвременния живот."
    },
    {
        "id": "02y_9m3",
        "description": "Изчисления в облак е предоставянето на компютърни услуги, а не на продукт.\nТова е термин от областта на информационните технологии, означаващ използването на споделени ресурси, софтуер и информация, като предоставяни на компютри и други устройства по мрежа.\nТерминът съвместява понятия като софтуер като услуга, инфраструктура като услуга, платформа като услуга и други съвременни технологии, които под формата на онлайн бизнес приложения, достъпни през уеб браузър, задоволяват изчислителни потребности докато съхраняват софтуера и потребителските данни на свои сървъри.\nС други думи, понятието се отнася както до софтуерни приложения, предоставяни под формата на уеб услуги, така и до достъпа до хардуерните и системни ресурси на дата-центрове, които предлагат тези услуги. Всъщност, комбинацията от достъпа до хардуера и софтуера на центъра е това, което е прието да се нарича „облак“. Смята се, че облакът е метафора за Интернет, тъй като често се изобразява така в диаграмите на компютърни мрежи и като абстракция на сложната инфраструктура, която стои зад него."
    },
    {
        "id": "07wcf",
        "description": "Универсалната серийна шина е серийна шина за свръзване на компютър с периферни устройства. Чрез USB е възможно флашки и други устройства притежаващи USB интерфейс директно да се включват към работеща система като техните особености и характеристики биват автоматично разпознати..\nUSB е серийна шина т.е. единичните битове на един пакет данни пътуват един след друг. Прехвърлянето на пакетите данни става симетрично по два проводника, по единия от които тече реалният сигнал, а по другия-инвертираният. Приемникът на сигнала моделира разликата в напреженията на дадените сигнали; разликата в напреженията между логическата нула и единица е винаги два пъти по-голяма, така смущаващите сигнали биват елинимирани. Това повишава сигурността на предаване на данни и намалява смущенията. Другите два проводника служат за захранване на включеното устройство. Постигането на високи скорости на пренос със сравнително нисък разход на енергия се постига именно защото не се предават повече сигнали по отделни проводници и не се употребява синхронизиращ сигнал.\nUSB шината се характеризира с Master-Slave организация, в която едно главно устройство, наричано master или host управлява до 127 свързани устройства. Все пак на едно USB портче може да се сложи само едно единствено устройство. Ако се изискват повече на брой устройства се слага в самия USB порт USB разклонител или т.нар. Хъб, който увеличава броя на възможните свързани устройства. Хъбът използва дървовидна структура, която винаги завършва в хост-контролера."
    },
    {
        "id": "0mynm",
        "description": "Уеб камера е видеокамера, която може да предава видео в реално време през World Wide Web, програма за чат или друга компютърна програма, в която има опция за видео връзка.\nУебкамери се наричат и видеокамери, които качват изображения на уебсървър, непрекъснато или през определен период от време. Това може да бъде постигнато чрез камера, включена към персонален компютър или чрез по-специализирана апаратура.\nКамерите, използвани за видеоконференция обикновено са под формата на малка, лесно преносима камера с относително малки възможности, включваща се директно към персонален компютър. Понякога за тази цел се използват и аналогови видеокамери, свързани към компютъра чрез извличаща платка."
    },
    {
        "id": "02y1vz",
        "description": "Фейсбук е уебсайт, предоставящ безплатна социална мрежа. Отворен е на 4 февруари 2004 г., управляван и притежаван от частната фирма „Facebook, Inc“ със седалище в Силициевата долина, Калифорния, САЩ.\nПотребителите на социалната мрежа се групират по географско положение, месторабота, учебни заведения, интереси и други. Всеки потребител избира каква информация да въведе за себе си, както и какви групи или личности могат да имат достъп до нея. Комуникацията между потребителите в мрежата се осъществява по много начини, включително изпращане на лични съобщения, покани за участия в мероприятия, споделяне на снимки, текст, хипервръзки, видеооткъси, създаване и участие в групи по интереси, сравнение на резултатите от тестове, участие в различни игри.\nПрез 2012 г. Фейсбук има 1 млрд. потребители, спрямо 800 млн. през 2011 г., и 600 млн. през 2010 г. Социалната мрежа е оценена на около 100 милиарда долара.\nПрез януари 2013 Фейсбук има почти 700 млн. активни потребители. Те представляват 51% от потребителите на интернет в света. Тя е най-използваната социална мрежа към този момент.\nКъм март 2013 г. съществуват и „Facebook приложения“ за почти всеки нов смартфон, като по този начин хората имат възможност да поддържат връзка със социалната мрежа по всяко време и място."
    },
    {
        "id": "0508p",
        "description": "Дънната платка, наричана и просто дъно, е електронна печатна платка, представляваща „гръбнака“ на една компютърна система.\nВ персоналния компютър тя е носител на основните функционални елементи като чипсет, компютърна памет, централен процесор, както и шините за връзка между тях. Върху нея са монтирани и редица слотове за включване на периферни устройства. Част от слотовете на дънната платка са тези за видеокартата."
    },
    {
        "id": "07g0_",
        "description": "Хага е град в Нидерландия. Тя е административна столица на Нидерландия.\nРазположена е в западната част на страната в провинцията Южна Холандия, на която е също столица. С население 485 818 и площ около 100 km², тя е трети по големина град в Нидерландия след Амстердам и Ротердам и заедно с тях е част от метрополиса Рандстад.\nХага е седалище на Първата и Втората камара на Генералните щати – нидерландския парламент. Кралица Беатрикс също живее и работи в Хага. Министерствата и всички чужди посолства са там, а също така и Върховния съд, както и много лобиращи организации. Въпреки всичко това официална столица на Нидерландия е Амстердам, като това е упоменато в конституцията.\nХага е седалище на няколко институции на Обеднинените нации:\n⁕Международния съд, разположен в Двореца на мира.\n⁕Международен трибунал за военните престъпления в бивша Югославия.\n⁕Международен наказателен съд.\n⁕Организация за забрана на химическите оръжия.\nДруги важни международни организации в Хага са Европол и Хагската академия по международно право."
    },
    {
        "id": "02_286",
        "description": "Град Ню Йорк на английски официално The City of New York, по-често срещано разговорно New York City е един от най-големите градове в света с население от 8 244 910 жители (2011), разположен в щата Ню Йорк, САЩ. В метрополиса на Ню Йорк живеят 22 214 083 души. Ню Йорк е разположен на около 1 214,40 km² (468,9 мили²), а метрополиса му е 17 405 km² (6 720 мили²). Агломерацията формирана заедно с околните селища включва части от три щата. Самият град Ню Йорк се състои от пет района: Бруклин, Бронкс, Манхатън, Куинс и Статън Айлънд. Градът е сред най-важните финансови и комуникационни центрове в света. Много от най-богатите американски и световни компании са базирани в него и брутния продукт на метрополитния район е по-голям от този на повечето държави. Освен като двигател на глобалната икономика, Ню Йорк се слави и с космополитна култура, бидейки дом на хора от над 180 страни."
    },
    {
        "id": "0430_",
        "description": "Йерусалим или Ерусалим, в библейски контекст: Йерусалим, е древен град в Близкия Изток от ключово значение за монотеистичните религии - юдейство, християнство и ислям.\nСъгласно конституцията на държавата Израел, Йерусалим е нейната единна и неделима столица. Палестинските автономни власти претендират Източен Йерусалим да стане тяхна столица. Повечето държави членки на ООН смятат за столица на Израел Тел Авив и затова техните посолства са в този град."
    },
    {
        "id": "01w2v",
        "description": "Кайро е столицата на Египет и административен център на мухафаза Кайро. С население около 7,8 млн. души, а с предградията — около 17,0 млн. души Кайро е най-големият метрополис в Близкия Изток и Африка и 11-тият по големина в света.\nКато главен стопански, административен, културен и туристически център, в Кайро има много правителствени офиси, учреждения, бизнес центрове, хотели, както и най-старият в ислямския свят университет - Ал-Азхар."
    },
    {
        "id": "0hsqf",
        "description": "Сеул е столицата на Южна Корея, най-големият град и икономическият, политически и културен център на страната. С население надхвърлящо 10 милиона души, Сеул е сред най-големите градове в световен мащаб. Сеулският национален столичен район с население от почти 24,5 милиона души е вторият най-голям метрополен регион в света и обхваща столичния град, агломерацията Инчхън и почти цялата провинция Кьонги-до. Почти 50% от населението на Южна Корея живее в столичната метрополия, от които 1\/4 са в самия Сеул. Столичният град е разделен от широката близо километър река Хан-ган. В средата на северната част на града се намира планината Нам-сан.\nРайонът на Сеул е населен от повече от две хиляди години, а самият град е създаден през 18 г. пр.не.е. като столица на Пекче, една от трите корейски държави. Градът запазва статуса си на столица по времето на династията Чосон и в периода на Корейската империя. Сеул е дом на голям брой паметници на културата, а четири от тях са включени в Списъка на Юнеско за световно културно и природно наследство - Чонмьо – храмът в чест на кралете от династията Чосон, дворецът Чхандоккун, Кралските гробници на династията Чосон и крепостта Хвасон."
    },
    {
        "id": "031y2",
        "description": "Флоренция е главен град на областта Тоскана и столица на провинция Флоренция. В периода 1865 - 1870 е и столица на Кралство Италия. Флоренция е разположена на река Арно, на площ около 102 км² с население около 356 000 души. Счита се за люлка на западноевропейския Ренесанс. Градът е управляван дълги години от фамилията Медичи."
    },
    {
        "id": "0156q",
        "description": "Берлѝн е столицата и една от 16-те провинции на Германия. С население от 3 460 725 милиона души и площ от 887 km² Берлин е най-населеният и най-голям по размери град в страната. Берлин е вторият по населеност град в Европейския съюз след Лондон и осмата най-населена градска агломерация в ЕС. Градът е разположен в североизточна Германия и е сърцето на метрополния регион Берлин-Бранденбург, обхващащ население от почти 4,5 милиона души. Географски Берлин е разположен в Европейската равнина, а климатът му е умереноконтинентален. Водните площи, горите, парковете и градините съставляват около една трета от територията на столицата.\nБерлин е споменат за първи път през 1251 г., а в исторически план е бил столица на Кралство Прусия, Германската империя, Ваймарската република и Третия Райх. В края на Втората световна война градът е разделен на две части: Източен Берлин, който е обявен за столица на Германската демократична република и Западен Берлин, който е включен в състава на Федерална република Германия със столица Бон. В периода 1961–1989 градът е разделен от Берлинската стена и досега символ на Студената война. С Обединението на Германия през 1990 Берлин си възвръща статута на столица на цяла Германия, а в града се помещават посолствата на 147 държави."
    },
    {
        "id": "05qtj",
        "description": "Париж е столицата и най-големият град на Франция. Разположен е в меандър на река Сена, която го разделя на 2 части — десен бряг на север и по-малкия ляв бряг на юг. Реката е известна с многобройните си кейове, които в голямата си част са озеленени и предназначени за разходка, с букинистите — продавачи на книги на открито, и с историческите мостове, свързващи северната и южната част. Париж също така е прочут с големите си булеварди, засадени с кестени, най-прочутият от които е Шанз-Елизе, както и с редица архитектурни забележителности.\nГрадът има население от около два милиона жители. Много по-голямата парижка агломерация, с диаметър близо 120 километра, има около дванадесет милиона жители. Положението му на важен търговски и културен център, както и силното развитие на науката, образованието, развлекателната индустрия, медиите, модата и изкуствата, затвърждават статута му на един от най-важните и значими градове в световен мащаб.\nОще от Х век, Париж е един от главните градове на Франция: намира се в сърцето на богат земеделски район, с кралски замъци, абатства и катедрала; през XII век с откриването на Сорбоната градът става едно от първите университетски средища, както и център на изкуствата. Постепенно кралската власт се установява трайно в града − неговата политическа и икономическа мощ не спира да расте. В началото на XIV век, Париж вече е един от най-важните центрове на западния свят. През XVII век градът е столица на най-мощната европейска държава, през XVIII век е културен център на Европа, а през XIX век става център на изкуството."
    },
    {
        "id": "0k3p",
        "description": "Амстердам е столицата и най-големият град в Нидерландия. Разположен е в западната част на страната, в провинция Северна Холандия. Градът, който с предградията си има население около 1,36 милиона души, заема северната част на Рандстад, шестият по големина метрополен район в Европа с общо население от около 6,7 милиона души.\nДнешното име на града идва от Амстелердам, което означава „бент на Амстел“, реката, преминаваща през града. Възникнал като малко рибарско селце в края на 12 век, в резултат на развитието на търговията през Нидерландския златен век Амстердам се превръща в едно от най-големите пристанища в света. По това време градът е водещ център в областта на финансите и търговията и обработката на диаманти. През 19 и 20 век градът се разраства и се образуват множество нови квартали и предградия.\nАмстердам е финансовата и културна столица на Нидерландия. В града са разположени седалищата на множество нидерландски институции и на 7 от 500-те най-големи компании в света, сред които Филипс и Ай Ен Джи. Амстердамската фондова борса, най-старата в света, е разположена в центъра на града. Забележителностите на Амстердам, сред които историческите канали, Държавният музей, Музеят Ван Гог, Ермитажът, къщата на Ане Франк, кварталът на червените фенери и \"кофишоповете\" привличат над 3,66 милиона чуждестранни посетители всяка година."
    },
    {
        "id": "0c1xm",
        "description": "Дака̀р е столицата на Сенегал, както и най-големият град в пределите на държавата. Дакар е един от най-големите пристанищни градове на Атлантическия океан в Западна Африка. Освен че е столица на Сенегал, градът е известен и с това, че е финална точка на Рали \"Дакар\". Дакар е с население от 1 030 594 жители към 31 декември 2005 г."
    },
    {
        "id": "06gmr",
        "description": "Рио де Жанейро е град в Югоизточна Бразилия, център на щат Рио де Жанейро.\nНаселението на града е около 6 100 000 души, а на градската агломерация — около 11 582 000 милиона души. Рио де Жанейро е вторият по големина град в Бразилия след Сао Пауло и служи за столица на страната от 1764 до 1960, когато столицата е преместена в Бразилия. През 1808-1821, градът е столица на Португалската империя.\nНа хълма Корковадо се намира прочутата статуя на Иисус Христос, наречена Христос Спасителя. Рио де Жанейро е известен и с карнавала, който се провежда там всяка година.\nМестните жители наричат себе си кариока. На местния диалект на народа на тупи, който говори гуарански език cari означава 'бели хора', а oca — дом, т.е. „домът на белите хора“."
    },
    {
        "id": "01fdzj",
        "description": "Кулата е архитектурна конструкция, инженерно съоръжение или сграда, чиято височина обикновено надвишава широчината, често съществено. Тя е конзолна конструкция, опряна само в земята или в друга конструкция, без помощта на спомагателни въжета. Вътрешният обем на кулите е много малък. Те се строят, за да се извлече някакво предимство от тяхната височина. Те могат да имат множество различни приложения — за отбрана, натрупване на потенциална енергия, сигнализиране на далечни разстояния и много други."
    },
    {
        "id": "06gfj",
        "description": "Път е всяка земна площ или съоръжение, предназначени за движение на пътни превозни средства или пешеходци. Пътищата са необходими за осъществяване на пътния транспорт.\nПътищата свързват населени места, като села, градове и други. По вида на използване могат да бъдат:\n⁕пешеходна алея\n⁕пътека\n⁕шосе - с трайна или нетрайна настилка\n⁕велоалея"
    },
    {
        "id": "0hpnr",
        "description": "Болницата или Лечебно заведение за болнична помощ е заведение, в което лекари, с помощта на други специалисти и помощен персонал, извършват всички или някои от следните дейности - диагностика и лечение на заболяванията, когато лечебната цел не може да бъде постигната в условията на извънболничната помощ, родилна помощ, рехабилитация, диагностика и консултации, поискани от лекар или стоматолог от друго лечебно заведение, медико-козметични услуги, клинични изпитвания на лекарства и медицинска апаратура съгласно действащото в страната законодателство, учебна и научна дейност."
    },
    {
        "id": "0k05r",
        "description": "Съд или съдилище е място, където съдии решават по закон и съвест съдебни спорове. Думата се употребява както за институцията, така и за сградата, в която се помещава тази институция.\nСъдилищата са независими, определени със закон органи на съдебната власт, защитаващи правата и законните интереси на гражданите, юридическите лица и държавата. Съдебната власт има самостоятелен бюджет. Всяка година проектобюджетът на съдебната власт се съставя от Висшия съдебен съвет, внася се в Министерския съвет и се гласува от Народното събрание.\nОсновните функции на съдилищата са осъществяването на правосъдие, правораздавателна власт, установяване на истината и контрол за законността на актове и действия на административните органи. Съдилищата осигуряват равенство и условия за състезателност на страните в съдебния процес. Разглеждането на делата във всички съдилища е публично, освен когато законът предвижда те да бъдат разгледани при закрити врата. В определени от закона случаи в правораздаването участват и съдебни заседатели. Гражданите и юридическите лица имат право на защита във всички стадии на съдебния процес. Те могат да обжалват и всички административни актове, които ги засягат, освен изрично посочените със закон. Актовете на правораздаването винаги се мотивират."
    },
    {
        "id": "06zdj",
        "description": "Училището е вид учебно заведение, което хората посещават обикновено в своите детски и младежки години, за да придобият знания. Ролята му е не само образователна, но също така възпитателна и социална. Със съответните определения, обхватът на понятието може допълнително да се разшири или стесни.\nПрез вековете е имало мъжки и девически училища, които делят учениците по пол, както и смесени. В днешно време съществуват т. нар. професионални училища, които дават образование, отнесено към дадена професия, както и училища по изкуствата и профилирани училища. По отношение начина на финансиране, биват държавни и частни."
    },
    {
        "id": "019cfy",
        "description": "Стадионът е място, където се играят спортове на открито, провеждат се концерти и други мероприятия. Той се състои от поле или сцена, които са частично или напълно заобиколени от постройка, направена за да могат зрителите да гледат пряко събитието."
    },
    {
        "id": "0166ls",
        "description": "Най-често думата парк се използва за място в града с елементи на природна среда, използвано за отдих. В зависимост от начина на използване и географското положение парковете се разделят на няколко вида:"
    },
    {
        "id": "06zdj",
        "description": "Училището е вид учебно заведение, което хората посещават обикновено в своите детски и младежки години, за да придобият знания. Ролята му е не само образователна, но също така възпитателна и социална. Със съответните определения, обхватът на понятието може допълнително да се разшири или стесни.\nПрез вековете е имало мъжки и девически училища, които делят учениците по пол, както и смесени. В днешно време съществуват т. нар. професионални училища, които дават образование, отнесено към дадена професия, както и училища по изкуствата и профилирани училища. По отношение начина на финансиране, биват държавни и частни."
    },
    {
        "id": "09cmq",
        "description": "Музеите са учреждения, които събират, съхраняват и публично излагат различни предмети и свързана с тях информация, които представляват обществен интерес. Думата „музей“ се отнася както за институцията, така и за самата сграда, в която тя се помещава."
    },
    {
        "id": "017ql",
        "description": "Банката е предприятие, което е финансов посредник.\nНеговата основна функция е да предлага услуги, свързани със съхранение на ценности и кредитиране. Еволюцията на банките започва от древните градове-държави, минава през някогашните антични търговци на пари и лихвари, и продължава и днес, когато банката е финансова институция, предлагаща широк кръг от финансови услуги.\nВ наши дни терминът банка обикновено се използва за институция, която притежава банков лиценз, издаден от съответната институция за финансов надзор. Той дава право за извършване на най-фундаменталните банкови услуги като приемане на депозити и даване на заеми. Съществуват и финансови институции, които извършват някои банкови услуги, без да покриват юридическото определение на банка.\nДумата банка идва от италианското banca, което на свой ред идва от немски и означава пейка. Терминът банкрут идва аналогично от banca rotta, което означава банка, прекратила дейността си, като нейната пейка е счупена физически. Заемодателите в Северна Италия първоначално работели на улицата или в големи зали, където всеки заемодател имал собствена пейка или маса.\nОбикновено банките извличат печалба от такси върху финансовите услуги и от лихви върху раздадените заеми."
    },
    {
        "id": "02p0qmm",
        "description": "Колежът е вид учебно заведение, което най-често дава висше или средно образование. В някои страни обаче това може да означава училище с по-ниска степен на образование или дори детска градина.\nОт друга страна, двата най-стари университета във Великобритания — Кеймбриджкият и Оксфордският - са се оформили исторически около самостоятелни, тогава религиозни колежи, които продължават и до днес да бъдат отделни административни единици в състава на университетите."
    },
    {
        "id": "09y4pm",
        "description": "Пазар е място, реално или виртуално, или метафорично, където продавачи и купувачи разменят неща. Тук под пазар се има предвид сергиен пазар, като виртуалното или метафорично значение е част от икономическата теория, вж пазар.\nСергийните пазари могат да бъдат на открито, тоест на улица или в сграда, например както е с Халите, във втория случай особено ако се продават предимно стоки, които не са хранителни стоки, имат по-скоро значение на базар."
    },
    {
        "id": "09cjl",
        "description": "Летището е съоръжение за излитане и приземяване на самолети. Летището включва летателното поле с писта за излитане и приземяване на самолети, стоянки за престой и зареждане с гориво или товари, комплекс от служби обезпечаващи обслужването и сигурността на полетите. В зависимост от предназначението си за обслужване на определен вид самолети летищата са за учебно-спортни самолети, селскостопански самолети, военни летища и летища за обслужване на самолети от гражданската авиация. Последните са съоръжени с дълги писти с бетоново или асфалтово покритие и средства за самолетоводене. Такива летища, наричани аерогари, разполагат със служби и организация за проверка и приемане на пътници и багажи за обезпечаване сигурността на полетите, за осъществяване контакти, в т. ч. и с други местни и чуждестранни летища във връзка с полетите по приетите маршрути и др. Аерогарите разполагат с представителства на авиокомпании, ползващи летишето, служби за граничен и митнически контрол, както и заведения за по-приятен престой на пътуващите и посрещачите. Летищата се идентифицират чрез своя код за летища регистрирани в Международна асоциация за въздушен транспорт и Международна организация за гражданска авиация."
    },
    {
        "id": "053rd",
        "description": "Минното дело е добивът на полезни изкопаеми."
    },
    {
        "id": "029g_vk",
        "description": "Телекомуникация е обмен на съобщения на значими разстояния с цел комуникация. В по-ранните години телекомуникациите включвали употребата на визуални сигнали като дим, оптични телеграфи, сигнални флагове, оптически хелиографи или аудио съобщения чрез кодирано биене на барабани, хорни или силни изсвирвания например.\nТелекомуникациите са понятие, с което наричаме огромна съвкупност от технологии използвани за предаване на информация на разстояние. Голяма част от тези технологии остават скрити за обикновените потребители и често работата на телекомуникационния системен инженер остава непонятна за обикновените хора. Често пренебрегвана остава логическата организация на предаване на информацията чрез телекомуникационните системи. В същност, логиката по която работят глобалните телекомуникационни мрежи е най-сложното творение създадено до момента от човешкия мозък. Най-известните и познати от хората телекомуникационни технологии включват: обикновените и мобилни телефони, наетите цифрови линии за корпоративен интернет, сателитните телефони, преносът на глас чрез интернет протокол. Това са съвсем малка част от огромния брой системи, с който телекомуникационните инженери боравят в ежедневната си работа. Телекомуникациите включват и други масово ползвани технологии, например: за излъчване на наземни ефирни телевизионни и радио предавания, за изграждане на цифрови и аналогови радио и телевизионни мрежи, съвременна студийна аудио и видео техника, кабелна и сателитна телевизия и интернет, сателитна навигация, пейджинг системи, системи за охрана, пожароизвестяване и видео наблюдение, контрол на достъпа, както и много други техни разновидности."
    },
    {
        "id": "02h400t",
        "description": "Финансови услуги се отнася до услуги, осигурявани от финансовата индустрия, обхващаща широк обсег от организации, които се занимават с управлението на пари.\nСред тези организации са кредитните съюзи, банките, компаниите за кредитни карти, застрахователните компании, компаниите за потребителски финанси, фондовите брокерски агенции, инвестиционните фондове и някои предприятия, спонсорирани от правителствата. Към 2004 индустрията на финансовите услуги представлява 20% от пазарната капитализация на С&П 500 в САЩ."
    },
    {
        "id": "01mf0",
        "description": "Софтуерът е съвкупността от цялата информация от инструкции и данни, необходими за работата на всяка електронноизчислителна машина. Употребява се главно в сферата на информационните технологии.\nОбикновено инструкциите се задават като съвкупност от алгоритми, групирани като програми с различно предназначение. Освен самите алгоритми, за изпълнението на програмите са необходими и начални данни. Резултатът от действието на даден алгоритъм може да служи като начални данни за стартирането на друг и т.н., обединявайки програмите в едно. В този смисъл все повече се налага и терминът софтуер, който исторически се е наложил като антоним на хардуер - физическата част на компютърните системи. Все пак границата между софтуер и хардуер се размива, когато се отчете, че програмното осигуряване има все пак някакви физически носители, от които изчислителната машина чете програмите. Тези носители, както и инструкциите за работа с програмите и тяхната поддръжка, са спомагателни елементи от софтуера.\nВ масовите електронноизчислителни машини голяма част от софтуера е разположена на външна памет и може лесно да бъде променяна от потребителите според нуждите им. Инструкциите в централните процесори и специализираните интегрални схеми обаче се задават при програмирането им, и не могат да бъдат променяни директно от потребителя."
    },
    {
        "id": "011s0",
        "description": "Реклама е разпространявана във всякаква форма и с всякакви средства привлекателна информация относно физическо или юридическо лице, стока, идея или начинание, която е предназначена за определен кръг потребители и цели да предизвика, формира или поддържа интереса им към въпросните лица, стоки, идеи и начинания, така че те да могат да се реализират. рекламата започва да играе съществена роля през XIX-ти и XX-ти век, когато се поставя началото на масовата продукция. Само през 2007 година в световен мащаб за похарчени 385 милиарда долара за целите на рекламата."
    },
    {
        "id": "01ftz",
        "description": "Биотехнологиите са технологии, използващи живиорганизми, биологични системи или техни производни за създаването или модифицирането с определена цел на продукти или процеси. Те намират приложение в широк кръг области - от земеделието до медицината и тежката промишленост.\nБиотехнологиите се появяват през неолита с одомашняването на растения и животни, последвано от продължителни усилия за техния изкуствен отбор и хибридизация. Те получават решителен тласък с развитието на биологията през 19 век, което дава възможност за тяхното широко навлизане в практиката. Днес на биотехнологиите се възлагат големи надежди за получаването на алтернативни хранителни вещества, лекарствени субстанции и ваксини от модифицирани за целта микроорганизми. В последните години усилено се работи и в областта на растителните и ДНК рекомбинантните биотехнологии.\nБиотехнологиите се базират на чистите биологични науки, като генетика, микробиология, молекулярна биология, биохимия, ембриология, клетъчна биология, а в много случаи и на други научни области, като инженерна химия, информатика и други. В същото време съвременните биологични науки са тясно свързани с биотехнологията и широко използват биотехнологични технически средства."
    },
    {
        "id": "0hz28",
        "description": "Издателската дейност или публикуването е процесът на издаване на написан материал, което позволява на автора на произведението да достигне до неограничен кръг от читатели.\nТрадиционно с издателската дейност се свързва разпространението на печатни издания като книги и вестници, но развитието на интернет през последните десетилетия прибави нови областти на приложение включвайки електронните източници, като например електронни версии на книги и периодични издания, а също и уеб страници, блогове, видео игри и др."
    },
    {
        "id": "0191_7",
        "description": "Търговията на дребно е продажбата на продукти на потребителите, за лична консумация, обикновено в малки количества от различни доставчици, за разлика от търговията на едро, при която се продават продукти в насипно състояние от производител или вносител и търговец на дребно с цел продажба на потребителите.\nТърговията на дребно включва различни области, най-вече храни на дребно, хигиенни продукти, продукти за почистване и грижа за тялото, облекло и обувки, стоки за поддръжка на домакинството, битова техника и електроника, мебели, канцеларски материали, играчки, книги и др."
    },
    {
        "id": "0h61",
        "description": "Археология е хуманитарна наука, изучаваща развитието на човешките култури чрез издирване, анализ и документиране на материални останки, подобласт на антропологията.\nПредмет на археологията са преди всичко човекът и предметите, оставени от многобройни цивилизации и култури, живели в различни епохи на Земята. Тя обхваща периода от време от първите каменни инструменти от преди 2,5 милиона години до най-новата епоха. Сведения за околната среда, климата и възрастта на находките помагат да се реконструират бита и културата на хората в миналото.\nМакар археологията да е сравнително млада наука, тя има вече много разклонения. Разделението е или по тематически признак, или по географски."
    },
    {
        "id": "01mtb",
        "description": "Готварството представлява изкуство за приготвяне на храната за консумация. Понятието често се използва в по-тесен смисъл като топлинна обработка на храната с цел да се промени нейния вкус, структура, изглед или хранителни качества. С овладяването на огъня преди хиляди години, готвенето се е превърнало в широко разпространена черта на всички култури.\nОсвен думата готварство, широка употреба има и думата от латински произход кулинария, която носи по-специфичния смисъл на готварство, издигнато до степен на изкуство.\nКулинарията носи отпечатъка на епохата и съответната култура, в която се практикува. Представата за кулинарията еволюира с постиженията на науката и техниката и се съобразява както с условията на средата, така и с валидните за текущия момент предписания на науката за храненето.\nПрез последното столетие е осъществен огромен напредък по отношение на производството, транспорта, съхранението и приготовлението на хранителната продукция в световен мащаб. Днес почти навсякъде по света има достъп не само до местната кухня, но и до образци на чуждестранната кулинарна традиция. Най-разпространени са националните кухни на Китай, Япония, Италия и Мексико. Отделно от това кулинарията търпи еволюция, тъй като освен към хранително-вкусовите качества на ястията се предявяват и все по-високи претенции към техния естетичен външен вид и трайност."
    },
    {
        "id": "034dj",
        "description": "Хазарт, e залагане върху изхода от бъдещо събитие с неясен изход с цел печалба или преимущество, с възможност да се изгуби залога. Хазартът е голям международен бизнес и търговия, с тотален годишен приход от $335 милиарда."
    },
    {
        "id": "034v_",
        "description": "Градинарство е отрасъл на растениевъдството и представлява изкуството и дейността по отглеждане на растения. Растенията могат да бъдат декоративни или с други думи за украса - предимно цветя или да са предназначени за консумация - най-често плодове и зеленчуци. В редки случаи определени растения може да бъдат отглеждани за лекарства.\nИсторически, градинарството е познато от античността. Едно от първите чудеса на градинарството са висящите градини на Вавилон. To може да се извършва на територията на огромни промишлени оранжерии или в малки частни дворове. Включва много дейности като засяване, поливане, окосяване на плевелите, прекопаване, обогатяване на почвата и други.\nГрадинарите се обучават първоначално в професионлни гимназии с направление градинарство. Висшето учебно заведение, което подготвя професионални градинари, или както е позната професията Ландшафтни архитекти в България е Лесотехнически университет. Там младите ландшафтни архитекти се обучават на всички видове декоративни и културни растения, които се изпозват в професионалното градинарство и озеленяването на градини и доврове. Там всички професионални градинари се обучават 5 години, като излизат архитекти с магистърска степен."
    },
    {
        "id": "05wkw",
        "description": "Фотография се нарича процесът на създаване на изображения на реални обекти с помощта на светлината върху фоточувствителни материали или електронно. За целта се използват фотоапарати. Фотографията е едновременно теория, техника и метод за съхраняването на видими образи и клон от графичните изкуства, използващ тези техники като средство. Продуктът на фотографията се нарича фотографска снимка или просто снимка.\nВ по-общия смисъл на думата фотографията е изкуство за получаване на фотоснимки, където основният творчески процес се заключава в търсене и намиране на композиция, подходящо осветление и момент. Всичко това се определя от опита и уменията на фотографа, а също и от неговите предпочитания и вкус. Фотографията има многобройни приложения в изкуството, науката, бизнеса и развлеченията."
    },
    {
        "id": "064rk",
        "description": "Грънчарството е занаятчийска технология за производство на керамика, при която глината се оформя в съдове, предимно за потребление.\nЕстетическите съображения често влияят на създаването на грънчарските съдове. Съвременните методи за серийно производство изместват традиционното грънчарство, поради което днес в индустриализираните страни то се концентрира повече върху естетиката, отколкото върху функционалността.\nЧовекът, занимаващ се с грънчарство, се нарича грънчар. Негов основен инструмент са ръцете му, въпреки че в историята на грънчарството са създадени множество други инструменти, като грънчарското колело, различни лопатки, оформящи и режещи инструменти, валяци."
    },
    {
        "id": "06h7j",
        "description": "Бягането е начин за наземно придвижване, позволяващ на хората и животните да се движат бързо с крака, различаващ се по координираното физиологично-механично осъществяване от обикновената походка или вървеж, включително и от бързото ходене. Предците на човека са развили това умение преди около четири и половина милиона години, вероятно за да се улесни ловуването им. Бягането е основен елемент, както на спорт, носещ същото название, така и на различни видове спортно бягане с тренировъчен или състезателен характер - джогинг, спринт, маратон, триатлон, лека атлетика, щафетно бягане, ски бягане, ползване на крос-тренажор или като част от физически упражнения."
    },
    {
        "id": "09nyy",
        "description": "Жонгльор е човек, който подхвърля разни предмети във въздуха продължително време, без да ги изпусне. Жонглирането е типична част от номерата на клоуните. Човек може да жонглира с предмети от обикновени топки, до ножове или други опасни предмети, както и огън.\nКоренът на думата „жонглиране“ варират от Средновековието. На стар френски думата jogler значи шегаджия. Иначе самото жонглиране се е появило много по-рано. Има мозайки още от Древна Елада, на които са изобразени жонглиращи хора — най-вероятно забавляващи владетеля и неговите гости. Жонглирането е било разпространено и в Древен Египет, Китай, Месопотамия. Постепенно със времето то излиза от пределиете на дворците. До появяването на първите циркове, то вече е било вече разпространено забавление сред народа.\nНе е било толкова рядко срещано умение, но истинският му чар идва с раждането на професионалните циркаджии. Те започват да подхвърлят ножове, запалени факли, тигани, скъпи кристални чаши или други чупливи предмети над главите си. Много атрактивен и популярен циркаджийски номер е да жонглираш, докато вървиш по въже 10 метра над земята. Най-смелите и опитни жонгльори дори вървят по въжето с превръзка на очите. Това е довело няколко пъти до фатален край, затова е добре отдолу да има обезопасителни мрежи."
    }
]