[
    {
        "id": "0_k2",
        "description": "Formicidae Latreille, 1809 è una vasta famiglia di insetti imenotteri, comunemente conosciuti con il nome generico di formiche.\nLe formiche mostrano la massima diversità nelle zone a clima tropicale, come l'America del Sud, l'Africa e l'Australia orientale ma hanno molte specie anche nelle regioni temperate del pianeta.\nLe formiche, come molti altri imenotteri, sono insetti eusociali. Nelle loro società, che variano in dimensioni e in organizzazione a seconda delle specie, vi è una classe riproduttiva - costituita dalle regine e dai maschi - e una lavorativa, costituita da femmine attere e sterili, dette operaie."
    },
    {
        "id": "01dws",
        "description": "Gli ursidi sono una famiglia di mammiferi dell'ordine Carnivora, solitamente noti con il nome comune di orso."
    },
    {
        "id": "01h3n",
        "description": "Gli Anthophila sono una suddivisione monofiletica, ancora non universalmente considerata un rango tassonomico, di imenotteri, appartenenti, insieme al clade polifiletico Spheciformes, alla superfamiglia Apoidea. Il gruppo è composto da tutte quelle famiglie che sono considerate le vere api, gli insetti impollinatori per eccellenza. La specie più nota del gruppo è l'ape domestica da miele. In termini pratici, anthophila comprende tutte gli appartenenti agli apoidea, escludendo le vespe sfecoidi, o sfeciformi."
    },
    {
        "id": "015p6",
        "description": "Gli uccelli sono una classe di vertebrati teropodi che vivono in quasi tutti gli ecosistemi, dall'Artide all'Antartide.\nIn base a diversi criteri di classificazione, il numero di specie di uccelli conosciute oscilla fra le 9.000 e le 10.500, delle quali almeno 120 si sono estinte in tempi storici."
    },
    {
        "id": "01x_v",
        "description": "Camelus è un genere di mammiferi della famiglia dei Camelidi, che comprende gli animali comunemente conosciuti come cammelli. Esso comprende due sole specie viventi: il cammello in senso stretto e il dromedario."
    },
    {
        "id": "01yrx",
        "description": "Il gatto domestico è un mammifero carnivoro appartenente alla famiglia dei felidi.\nSi contano una cinquantina di razze differenti riconosciute con certificazioni. Essenzialmente territoriale e crepuscolare, il gatto è un predatore di piccoli animali, specialmente roditori. Per comunicare utilizza vari vocalizzi, le fusa, le posizioni del corpo e produce dei feromoni. Può essere addestrato a obbedire a semplici comandi e può imparare da solo a manipolare semplici meccanismi come le maniglie delle porte.\nÈ il felino col più vasto areale nel mondo e con la popolazione più numerosa, protagonista anche di fenomeni di inselvatichimento così ampi da determinarne l'inclusione nelle elenco delle 100 specie invasive più dannose del mondo da parte dell'Unione Internazionale per la Conservazione della Natura.\nLa denominazione gatto deriva dal latino catus o cattus, di origine incerta, la cui radice presenta analogie con il nubiano kadis e il berbero kadiska. Altre fonti ne fanno risalire l'origine alle lingue germaniche."
    },
    {
        "id": "09b5t",
        "description": "Il pollo è un uccello domestico derivante da varie specie selvatiche di origini indiane. Darwin attribuì la paternità solo al Gallus gallus bankiva per vari motivi, tra cui la somiglianza del colore del piumaggio con quello di alcune razze domestiche, la variabilità delle sottospecie di Gallus gallus a seconda del luogo di diffusione, la fecondità delle uova derivanti dall'accoppiamento con i polli domestici. Questa posizione è notevolmente mutata nel corso del ventesimo secolo, sulla base di esperienze di ibridazione effettuate con le altre specie selvatiche. Oggi si può affermare che varie specie hanno contribuito alla creazione dei polli domestici Gallus gallus domesticus. I polli domestici sono sempre stati allevati per moltissimi scopi: carne, uova, piume, compagnia, gare di combattimento tra galli, motivazioni religiose, sportive od ornamentali."
    },
    {
        "id": "01xq0k1",
        "description": "Il bue domestico, conosciuto anche semplicemente come \"bue\", è una specie di mammifero artiodattilo appartenente alla famiglia Bovidae.\nLa femmina del bue domestico viene allevata per trarne il latte, il liquido secreto dalla ghiandola mammaria per l'alimentazione dei cuccioli, molto usato nell'alimentazione umana, sia come bevanda sia come materia prima da cui ricavare formaggio, panna, burro, ricotta e altri derivati del latte.\nI vitelli vengono allevati principalmente per la carne: solo una parte viene infatti lasciata crescere per destinarla alla riproduzione.\nPrima della meccanizzazione agricola i buoi, essendo forti come i tori ma molto più mansueti grazie alla castrazione, erano spesso impiegati anche come forza motrice per macchine agricole e mezzi di trasporto.\nDalle deiezioni bovine si possono ottenere molti macroelementi e microelementi per la coltivazione dei terreni agricoli, in primis l'azoto, utile per la crescita delle piante.\nA cavallo tra XX e XXI secolo, l'allevamento dei bovini è stato messo sotto accusa per l'effetto serra che produce: il biochimismo digestivo bovino produce infatti metano, gas a effetto serra."
    },
    {
        "id": "09ddx",
        "description": "Anatra è il nome comune di un notevole numero di Uccelli Anseriformi, generalmente migratori, appartenenti alla famiglia degli Anatidi.\nSi tratta di una definizione priva di valore sistematico, in quanto raggruppa specie appartenenti a svariati generi e sottofamiglie diverse; in linea generale il termine anatra si applica alle specie di Anseriformi di dimensioni inferiori e con spiccato dimorfismo sessuale, in contrapposizione ad oca che definisce al contrario specie di grande mole e prive di dimorfismo. L'anatra selvatica per antonomasia è comunque il Germano reale."
    },
    {
        "id": "0bwd_0j",
        "description": "Gli elefanti sono mammiferi Proboscidati appartenenti alla famiglia degli Elefantidi.\nVivono normalmente fra i 50 e i 70 anni, ma l'elefante più longevo di cui si ha notizia ha raggiunto gli 82 anni. L'esemplare più grosso mai trovato fu ucciso in Angola nel 1956: era un maschio di 12 000 kg di peso, per un'altezza alla spalla di 4,2 metri.\nTradizionalmente la famiglia si considerava costituita da due specie, l'elefante indiano o asiatico e l'elefante africano. Recentemente è stata identificata una terza specie, l'elefante africano delle foreste."
    },
    {
        "id": "03k3r",
        "description": "Il cavallo, è un mammifero di grossa taglia appartenente all'ordine dei Perissodactyla, sottordine degli Hippomorpha, unico della famiglia Equidae, genere Equus, specie Equus caballus.\nL'evoluzione del cavallo è cominciata dai 55 ai 45 milioni di anni fa e ha portato dal piccolo Hyracotherium con più dita, al grande animale odierno, a cui rimane un unico dito. L'essere umano ha iniziato ad addomesticare i cavalli più tardi rispetto ad altri animali, attorno al 5.000 a.C. nelle steppe orientali dell'Asia, mentre in Europa lo si inizierebbe a vedere non prima del III millennio a.C. I cavalli della specie caballus sono tutti addomesticati, sebbene alcuni di questi vivano allo stato brado come cavalli inselvatichiti, diversi dai cavalli selvaggi che, invece, non sono mai stati addomesticati. L'unico cavallo selvaggio rimasto oggi è il quasi estinto cavallo di Przewalski. Il cavallo ha accompagnato e accompagna l'uomo in una notevole varietà di scopi: ricreativi, sportivi, di lavoro e di polizia, bellici, agricoli, ludici e terapeutici. Tutte queste attività hanno generato vari modi di cavalcare e guidare i cavalli usando ogni volta i finimenti più appropriati. L'uomo trae dal cavallo anche carne, latte, ossa, pelle e capelli, nonché estratti di urine per scopi farmaceutici."
    },
    {
        "id": "07bgp",
        "description": "La pecora è un mammifero, della famiglia dei bovidi, genere Ovis.\nSi tratta di un animale addomesticato in epoca antichissima, diffuso attualmente in ogni continente. Vive principalmente in greggi, per gestire i quali l'uomo si affida spesso a cani pastore.\nIl nome pecora è riservato all'adulto femmina, il maschio della specie si chiama ariete o montone, mentre il piccolo è denominato agnello fino ad un anno di età.\nL'età di una pecora si stabilisce dal grado di usura degli incisivi, che come in tutti i Bovidi sono presenti esclusivamente nella mandibola, mentre la mascella presenta nella zona corrispondente da una formazione ossea continua. Gli agnelli, alla nascita, hanno otto denti da latte provvisori. Ad un anno i due incisivi frontali sono sostituiti da quelli permanenti; all'età di due anni si aggiungono altri due incisivi permanenti e fra i 3-4 anni si completa la dentizione permanente per arrivare intorno al quarto anno d'età agli otto incisivi definitivi.\nLa pecora è di carattere molto timido ma, al contrario di quanto si possa pensare, è molto intelligente e dotata di molta memoria e facilità di apprendimento. Generalmente il vello delle pecore è marcatamente folto e fitto, estremamente riscaldante e di rapida crescita; è solitamente di colore bianco, biancastro, bianco sporco, talvolta anche nocciola. Spesso nei piccoli agnelli, il pelo, non ancora lanoso, può essere transitoriamente molto scuro, quasi nero."
    },
    {
        "id": "02g2w1",
        "description": "L'Alligatore del Mississippi o semplicemente alligatore è uno dei più grandi esponenti della famiglia degli alligatoridi.\nÈ uno dei pochi loricati a vivere anche in un'area a clima sostanzialmente temperato. I maschi hanno una taglia massima compresa tra i 4 metri e i 4,5 metri, e tra la fine del XIX secolo e l'inizio del XX sono stati catturati esemplari di oltre 5 metri. Esistono racconti, non confermati, di esemplari di circa 6 metri. Le femmine raggiungono quasi i 3 metri."
    },
    {
        "id": "0qqk",
        "description": "Amaranthus è un genere di erbe della famiglia delle Amaranthaceae."
    },
    {
        "id": "047v4b",
        "description": "Il carciofo [Cynara cardunculus L. subsp. scolymus Hegi] è una pianta della famiglia delle Asteraceae coltivata in Italia e in altri Paesi per uso alimentare e, secondariamente, medicinale."
    },
    {
        "id": "0cjs7",
        "description": "Il termine asparago o asparagio può designare sia l'intera pianta che i germogli della pianta Asparagus officinalis L. una specie di angiosperma monocotiledone. L'asparago possiede particolari proprietà diuretiche, viene apprezzato dai buongustai e ha alle spalle una storia millenaria.\nÈ una specie dioica che porta cioè fiori maschili e femminili su piante diverse: i frutti sono piccole bacche rosse contenenti semi neri. La pianta è dotata di rizomi fusti modificati che crescono sotto terra formando un reticolo; da essi si dipartono i turioni ovvero la parte epigea e commestibile della pianta. Nel caso di coltura forzata il turione si presenta di colore bianco mentre in pieno campo a causa della fotosintesi clorofilliana assume una colorazione verde. Se non vengono raccolti per il consumo dai turioni si dipartono gambi di lunghezza variabile da 1 a 1,5 m; tali gambi vanno raccolti quando ancora essi non hanno raggiunto una dura consistenza. Le foglie di questa pianta sono minute e riunite in fascetti di 3-6. Diversamente da molte verdure, dove i germogli più piccoli e fini sono anche più teneri, gli steli più grossi dell'asparago hanno una maggiore polpa rispetto allo spessore della pelle, risultando quindi più teneri."
    },
    {
        "id": "01cbb3",
        "description": "La barbabietola è una pianta del genere Beta, appartenente alla famiglia delle Chenopodiaceae.\nNe esistono diverse qualità: da orto, da foraggio, destinate all'alimentazione del bestiame, quelle da zucchero."
    },
    {
        "id": "0hkxq",
        "description": "Il Broccolo, chiamato anche cavolo broccolo, è una varietà di Brassica oleracea, la grande famiglia di piante conosciute comunemente come cavoli e che comprende numerose varietà molto diverse di aspetto. I broccoli rientrano nel gruppo di piante di cui non vengono mangiate le foglie bensì le infiorescenze non ancora mature.\nViene coltivato in varie zone d'Italia e del mondo anche se è una pianta originaria dell'area mediterranea e diffusa già all'epoca romana. È un ortaggio molto conosciuto."
    },
    {
        "id": "0fbw6",
        "description": "Il cavolo cappuccio è una varietà di Brassica oleracea. Ha la caratteristica di avere le foglie esterne lisce, concave e serrate, che racchiudono le foglie più giovani in modo da formare una palla compatta detta \"testa\" o \"cappuccio\"."
    },
    {
        "id": "0fj52s",
        "description": "La carota è una pianta erbacea dal fusto di colore verde appartenente alla famiglia delle Umbelliferae; è anche uno dei più comuni ortaggi; il suo nome deriva dal greco Karotón. La carota spontanea è diffusa in Europa, in Asia e nel Nord Africa. Ne esistono molte e diverse cultivar che sono coltivate in tutte le aree temperate del globo.\nAllo stato spontaneo è considerata pianta infestante e si trova facilmente in posti assolati ed in zone aride e sassose ma anche in tutti gli ambienti rurali e perfino alle periferie cittadine."
    },
    {
        "id": "015w7p",
        "description": "Il cavolfiore è una varietà di Brassica oleracea. Il cavolfiore è caratterizzato da un'infiorescenza, detta testa o palla, costituita da numerosi peduncoli fiorali, molto ingrossati e variamente costipati. L'infiorescenza, che può assumere una varia colorazione costituisce la parte commestibile dell'ortaggio."
    },
    {
        "id": "01xj_",
        "description": "Il sedano è una specie erbacea biennale appartenente alla famiglia delle Apiaceae, originaria della zona mediterranea e conosciuto come pianta medicinale fin dai tempi di Omero.\nIl ciclo della pianta è di 6-7 mesi."
    },
    {
        "id": "02nm6c",
        "description": "La bietola è una varietà di barbabietola, pianta appartenente alla famiglia delle Chenopodiaceae."
    },
    {
        "id": "053wn",
        "description": "Il mais è una pianta erbacea annuale della famiglia delle Poaceae, tribù delle Maydeae. È uno dei più importanti cereali largamente coltivato sia nelle regioni tropicali sia in quelle temperate, in quest'ultimo caso a ciclo autunno-primaverile.\nIl mais rappresenta la base alimentare tradizionale nelle popolazioni dell'America latina e, localmente, in alcune regioni dell'Europa e del Nordamerica. Nelle regioni temperate è principalmente destinato all'alimentazione degli animali domestici, sotto forma di granella, farine o altri mangimi, oppure come insilato, generalmente raccolto alla maturazione cerosa. È inoltre destinato a trasformazioni industriali per l'estrazione di amido e olio oppure alla fermentazione, allo scopo di produrre per distillazione bevande alcoliche o bioetanolo a scopi energetici.\nL'infiorescenza femminile, che porta le cariossidi, si chiama correttamente spiga ma viene più spesso impropriamente chiamata \"pannocchia\", mentre la pannocchia propriamente detta è l'infiorescenza maschile posta sulla cima del fusto della pianta, che di contro viene talvolta chiamata impropriamente \"spiga\" per il suo aspetto.\nLe cariossidi sono fissate al tutolo ed il tutolo è fissato alla pianta."
    },
    {
        "id": "015x4r",
        "description": "Il cetriolo è un ortaggio appartenente alla famiglia delle Cucurbitaceae, originario dell'India."
    },
    {
        "id": "0cdk2",
        "description": "La melanzana è una pianta appartenente alla famiglia delle Solanaceae, coltivata per il frutto commestibile."
    },
    {
        "id": "022p79",
        "description": "L'indivia è una pianta commestibile appartenente alla famiglia delle Asteraceae."
    },
    {
        "id": "017dqv",
        "description": "Il finocchio è una pianta erbacea mediterranea della famiglia delle Apiaceae.\nConosciuto fin dall'antichità per le sue proprietà aromatiche, la sua coltivazione orticola sembra che risalga al 1500."
    },
    {
        "id": "0dbrl",
        "description": "L'aglio è una pianta coltivata bulbosa, assegnata tradizionalmente alla famiglia delle Liliaceae, ma che la recente classificazione APG III attribuisce alle Amaryllidaceae.\nIl suo utilizzo primo è quello di condimento, ma è ugualmente usato a scopo terapeutico per le proprietà congiuntamente attribuitegli dalla scienza e dalle tradizioni popolari.\nA causa della sua coltivazione molto diffusa l'aglio attualmente viene considerato quasi ubiquitario, ma le sue origini sono asiatiche, velocemente diffusosi nel bacino mediterraneo e già conosciuto nell'antico Egitto.\nL'odore caratteristico dell'aglio è dovuto a numerosi composti organici di zolfo tra cui l'alliina ed i suoi derivati, come l'allicina ed il disolfuro di diallile."
    },
    {
        "id": "03lp1_",
        "description": "La zucca a fiasco, zucca da vino, zucca bottiglia, cocozza, zucca lagenaria è una pianta della famiglia Cucurbitacee. Produce zucche utilizzate anche come varietà ornamentali. È l'unica zucca presente nel vecchio continente prima della scoperta dell'America, da dove invece provengono le zucche del genere Cucurbita. Della lagenaria parlano Columella e Plinio, il quale afferma che assomiglia al cetriolo, almeno per quanto riguarda il tipo di coltivazione."
    },
    {
        "id": "02r5_b",
        "description": "Il cavolo nero è una varietà di cavoli. Questo cavolo è privo della gemma centrale, ed è caratterizzato da foglie di colore verde scuro lanceolate e divise, dalla superficie bollosa. In cucina si usano le foglie private dello stelo per fare il minestrone, particolarmente gustose e croccanti se sono state colpite da una gelata durante l'inverno. Viene usato soprattutto nella cucina toscana per fare la tipica zuppa detta ribollita. All'estero nei paesi di lingua anglosassone è conosciuto coi nomi: black cabbage, Italian kale, Tuscan Cabbage, Tuscan Kale, Lacinato kale, black kale, flat back cabbage, palm tree kale, black Tuscan palm, dinosaur Kale."
    },
    {
        "id": "04bk6",
        "description": "Il cavolo rapa è una varietà di Brassica oleracea. La parte inferiore del fusto forma un ingrossamento a forma di globo, di poco staccato dal terreno. La torsa ha una consistenza carnosa e costituisce la parte commestibile dell'ortaggio; può avere esteriormente una colorazione bianca, verde o violetta."
    },
    {
        "id": "0666h8",
        "description": "KUKA è un produttore tedesco a livello mondiale di robot industriali e soluzioni per l`automazione industriale. La società KUKA Robotics ha 25 filiali in tutto il mondo, principalmente filiali di vendita e di servizi, tra cui: Stati Uniti, Canada, Messico, Brasile, Cina, Giappone, Corea, Taiwan, India e la maggior parte degli stati europei. Il nome KUKA, è un acronimo per Keller und Knappich Augsburg ed è, allo stesso tempo, il marchio registrato che si trova sui robot industrali e altri prodotti realizzati da KUKA."
    },
    {
        "id": "013__5",
        "description": "Il porro è una pianta erbacea monocotiledone tradizionalmente classificata nella famiglia delle Liliaceae, che la moderna classificazione APG colloca tra le Amaryllidaceae."
    },
    {
        "id": "0fqlj",
        "description": "La lattuga è una pianta angiosperma, dicotiledone appartenente alla famiglia delle Compositae. Nel linguaggio colloquiale italiano essa viene spesso, ed erroneamente, chiamata insalata."
    },
    {
        "id": "025s18p",
        "description": "Il gombo è una specie appartenente alle Malvacee ed affine alla specie Abelmoschus moschatus e agli ibischi. È una pianta originaria dell'Africa tropicale e coltivata nei paesi caldi, è conosciuta anche come ocra od okra e anche bāmiyā in Egitto ed in Etiopia. In alcune regioni del Brasile è nota con il nome di quiabo.\nÈ coltivato sia in zone tropicali che in zone subtropicali, ed in particolare in Asia e in Asia MInore; esso fornisce frutti che sono consumati in Africa ma anche in India, mentre la sua radice ricca di mucillaggini è usata come emolliente in sostituzione dell'altea. I fusti del gombo e di molte malvacee sono macerati e lavorati per fornire una fibra tessile nota come fibra di gombo."
    },
    {
        "id": "0dj75",
        "description": "La cipolla è una pianta coltivata bulbosa tradizionalmente attribuita alla famiglia delle Liliaceae, secondo schemi tassonomici più recenti da inserire tra le Amaryllidaceae. È una pianta erbacea a ciclo biennale che diventa annuale in coltivazione, con radici superficiali e con delle foglie che nella parte basale si ingrossano dando la parte commestibile. Forma un lungo stelo fiorale che porta un'infiorescenza a ombrella con fiori di colore bianco-giallastro. Il frutto è una capsula.\nIl suo utilizzo principale è quello di alimento e condimento, ma è anche adoperata a scopo terapeutico per le proprietà attribuitele dalla scienza e dalle tradizioni popolari."
    },
    {
        "id": "01xfpd",
        "description": "La pastinaca è una pianta biennale, coltivata come annuale, appartenente alla famiglia delle Apiaceae e caratterizzata da un fusto erbaceo, cavo e angoloso, da radici carnose a fittone e da foglie pennate, profondamente incise e dentate.\nLa lunga radice, bianca e carnosa, dal sapore acidulo, viene consumata come ortaggio dopo la cottura."
    },
    {
        "id": "0g5s7",
        "description": "Il pisello è una pianta erbacea annuale appartenente alla famiglia Fabaceae, originaria dell'area mediterranea e vicino-orientale."
    },
    {
        "id": "0fg0m",
        "description": "L'arachide è una pianta erbacea appartenente alla famiglia delle Fabacee, originaria del Sud America."
    },
    {
        "id": "05vtc",
        "description": "La patata è una pianta erbacea appartenente alla famiglia delle Solanaceae, originaria del Perù, della Bolivia, del Messico e del Cile e portata in Europa dagli spagnoli nel XVI secolo intorno al 1570. Non si conoscono varietà spontanee né si sa da quale specie originaria di Solanum si sia originata la patata edule."
    },
    {
        "id": "05zsy",
        "description": "Con il termine zucca vengono identificati i frutti di diverse piante appartenenti alla famiglia delle Cucurbitaceae, in particolare alcune specie del genere Cucurbita ma anche specie appartenenti ad altri generi come ad esempio la Lagenaria vulgaris o zucca ornamentale. La zucca è comunemente usata nella cucina di diverse culture: oltre alla polpa di zucca, se ne mangiano anche i semi, opportunamente salati. La zucca è un ortaggio che si presta a mille ricette: si consuma cucinata al forno, al vapore, nel risotto o nelle minestre, fritta nella pastella. Dai semi si ottiene un olio rossiccio usato in cosmesi e cucina tradizionale. Nei paesi anglosassoni la zucca è utilizzata per la costruzione della Jack-o'-lantern, caratteristica lanterna rudimentale utilizzata durante la festa di Halloween per scacciare streghe e fantasmi.\nLa zucca è stata importata in Europa dai coloni spagnoli dall'America."
    },
    {
        "id": "015x5n",
        "description": "Il Ravanello comune è una diffusa pianta edule, appartenente alla famiglia delle Brassicaceae."
    },
    {
        "id": "016rh7",
        "description": "Lo Spinacio è una pianta erbacea della famiglia delle Chenopodiaceae.\nOriginario dell'Asia sudoccidentale, è stato introdotto in Europa attorno al 1000, sebbene sia diventato sempre più importante come alimento solo nel corso del XIX secolo. Di questa pianta si consumano le foglie spesse e verdi.\nGli spinaci sono effettivamente tra gli ortaggi con il più alto contenuto di ferro, ma è diffusa l'errata convinzione che ne contenga un quantitativo elevato tanto che a volte si mangiano spinaci in alcuni casi di anemia. Sembra che questa credenza sia nata in seguito ad un errore di battitura su un'etichetta: invece di scrivere 3,4 mg ogni 100 g fu scritto 34. Questo avvenne, plausibilmente, prima del 1929, quando fece la sua comparsa il fumetto Braccio di Ferro.\nAltri vegetali hanno un contenuto molto più alto di ferro: lenticchie, semi di girasole, farina di soia, ceci.\nInoltre altre sostanze presenti negli spinaci formano col ferro dei composti di coordinazione e pertanto lo rendono meno biodisponibile."
    },
    {
        "id": "0cl46",
        "description": "La rapa viene coltivata per la sua radice di forma tondeggiante, talvolta piuttosto tozza, ricoperta da una pellicina di colore rosso-violaceo, non edule. L’interno è formato da una pasta bianca o giallognola, a seconda delle varietà, leggermente spugnosa, di gusto lievemente dolciastro. La si consuma generalmente cotta con burro od olio di oliva e sale. Entra nella composizione della giardiniera ed è il componente principale di un tipico piatto friulano: la brovada.\nIl valore nutritivo della rapa è piuttosto scarso: 100 grammi di parte edule contengono circa il 90 g di acqua, circa 4 di glucidi, alcuni sali minerali. Scarso il contenuto di vitamine salvo che per la vitamina C, di cui sono presenti più di 20 mg per 100 g di parte edule."
    },
    {
        "id": "02d9p2",
        "description": "Il crescione d'acqua è una pianta perenne della famiglia delle Brassicaceae. Tipica pianta spontanea che vive lungo lenti corsi d'acqua, in terreni semissommersi e acquitrinosi; predilige luoghi ombrosi."
    },
    {
        "id": "05jsyz",
        "description": "Il Wheatgrass, in italiano erba di grano, è un alimento preparato a partire dai cotiledoni delle piante di grano tenero."
    },
    {
        "id": "0jtc5",
        "description": "Achillea millefoglie è una pianta della famiglia delle Asteraceae, di tipo erbaceo, perenne e aromatica con rizoma ramificato e strisciante e fusto diritto alla cui sommità dei corimbi portano diversi capolini di fiori profumati bianchi o rosati. L'aspetto è densamente cespitoso dato soprattutto dalle foglie tipiche di questa specie."
    },
    {
        "id": "015fr",
        "description": "Il Brasile è una repubblica federale dell'America Meridionale. Con una superficie stimata di oltre 8,5 milioni di km², è il quinto paese più grande del mondo per superficie totale. È bagnato dall'Oceano Atlantico a est, a nord confina con il dipartimento francese d'oltremare della Guyana francese, Suriname, Guyana e Venezuela, a nord-ovest con la Colombia, a ovest con il Perù e la Bolivia, a sud-est con il Paraguay e l'Argentina, ed a sud con l'Uruguay. Confina con tutti i paesi del Sud America, tranne Ecuador e Cile.\nLa maggior parte del paese si trova nella zona tropicale, dove le stagioni non sono particolarmente dal punto di vista climatico. La foresta amazzonica copre 3,6 milioni di km quadrati del suo territorio e grazie alla sua vegetazione e al clima, è uno dei paesi con il maggior numero di specie di animali nel mondo. Il Brasile, precedentemente abitato da indigeni, fu scoperto dagli europei nel 1500, da una spedizione portoghese guidata da Pedro Alvares Cabral. Dopo il trattato di Tordesillas, il territorio brasiliano fece parte del Regno Unito di Portogallo, Brasile e Algarve, che ottenne l'indipendenza il 7 settembre 1822. In seguito il paese divenne un impero per poi diventare finalmente una repubblica. La sua prima capitale fu Salvador, che fu sostituita da Rio de Janeiro fino a quando non si fece una nuova capitale, Brasilia. La sua attuale Costituzione, formulata nel 1988, definisce il Brasile come una Repubblica federale presidenziale. La Federazione è formata dall'unione del Distretto Federale, da 26 Stati federati e 9 5565 comuni."
    },
    {
        "id": "0d060g",
        "description": "Il Canada è uno Stato monarchico con struttura federale nell'America del Nord che comprende dieci province e tre territori. È delimitato dall'Oceano Atlantico ad est, dall'Oceano Pacifico ad ovest e dal Mar Glaciale Artico a nord. È il secondo paese più esteso del mondo dopo la Russia e il suo confine con gli Stati Uniti d'America è il più lungo del mondo.\nL'attuale Canada è stato abitato per millenni da popolazioni aborigene. La colonizzazione dei francesi e degli inglesi iniziò negli ultimi anni del XV secolo e investì la regione della costa atlantica. La Francia cedette gran parte dei suoi territori al Regno Unito nel 1763 a seguito della sconfitta subita durante la guerra franco-indiana, teatro nordamericano della guerra dei sette anni. Nel 1867 nacque la federazione canadese, con l'unione di tre colonie del Nord America Britannico, che in seguito divennero quattro per la scissione di una di queste in due nuove province. Col corso del tempo, si aggiunsero sempre più province.\nIl Canada è uno stato federale governato con un sistema parlamentare nell'ambito di una monarchia costituzionale, il cui capo è Elisabetta II del Regno Unito. È uno stato con due lingue ufficiali e con una popolazione di circa 35 milioni di persone. L'avanzata economia canadese porta il paese a collocarsi all'11º posto al mondo per PIL nominale, in quanto essa si basa principalmente sulle sue abbondanti risorse naturali e sulle sue ben sviluppate reti commerciali, specialmente con gli Stati Uniti d'America, con cui ha lunghe e complesse relazioni."
    },
    {
        "id": "01p1v",
        "description": "Il Cile è un paese situato nell'estremo sudovest del continente americano. Il suo nome ufficiale è Repubblica del Cile e la sua capitale è Santiago del Cile.\nSi estende su un lungo e stretto lembo di terra tra l'Oceano Pacifico e la Cordigliera delle Ande. Confina a nord con il Perù, ad est con la Bolivia e l'Argentina e a sud con lo stretto di Drake. La superficie totale del paese è 755.838,7 km², comprensiva di territori insulari nell'Oceano Pacifico, come le Isole Juan Fernández, Sala y Gómez, Isole Desventuradas e l'Isola di Pasqua. Il Cile reclama inoltre la sovranità anche su una zona dell'Antartide denominata Territorio Cileno Antartico. Avendo territori in America del Sud, Oceania e Antartide il Cile si considera il Paese dei Tre Continenti.\nI suoi circa 17 milioni di abitanti dispongono un indice di sviluppo umano, percentuale di globalizzazione, PIL procapite, livello di crescita economica e qualità della vita tra i più elevati dell'America Latina assieme all'Argentina, l'Uruguay, il Messico e il Brasile. Dal 7 maggio 2010 il Cile fa parte dell'OCSE."
    },
    {
        "id": "0d05w3",
        "description": "La Cina, ufficialmente la Repubblica Popolare Cinese, è uno Stato sovrano situato nell'Asia orientale. È il paese più popoloso del mondo, con una popolazione di oltre 1.35 miliardi. La RPC è uno Stato a partito unico governato dal Partito Comunista, con la sua sede del governo nella capitale di Pechino. Essa esercita giurisdizione su 22 province, cinque regioni autonome, quattro municipalità direttamente controllate, e due per lo più autonome regioni amministrative speciali. La RPC sostiene anche Taiwan - che è controllata dalla Repubblica di Cina, un'entità politica separata - come la sua 23esima provincia, un credito controverso a causa della complessa condizione politica di Taiwan e l'irrisolta guerra civile cinese.\nCoprendo circa 9.6 milioni di chilometri quadrati, la Cina è il secondo paese più grande per superficie del mondo, e il terzo più grande per superficie totale, a seconda della definizione di superficie totale. Il paesaggio della Cina è vasto e diversificato, e va dalle steppe della foresta e i deserti dei Gobi e del Taklamakan nell'arido nord alle foreste subtropicali e umide del sud. L'Himalaya, il Karakoram, il Pamir e il Tian Shan sono le catene montuose che separano la Cina meridionale dall'Asia centrale. Il fiume Azzurro e il fiume Giallo, il terzo e il sesto più lungo del mondo, corrono dall'Altopiano del Tibet per la costa orientale densamente popolata. La costa della Cina lungo l'oceano Pacifico è di 14.5 mila chilometri di lunghezza, ed è delimitata dal mare di Bohai, dal mar Giallo, dal mar Cinese Orientale e dal mar Cinese Meridionale."
    },
    {
        "id": "0d04z6",
        "description": "La Repubblica di Cuba è un arcipelago dei Caraibi settentrionali, posto tra il Mar dei Caraibi, il Golfo del Messico e l'oceano Atlantico. Verso nord si trovano gli Stati Uniti e Bahamas, a ovest il Messico, a sud le Isole Cayman e la Giamaica, e a sud-est Haiti."
    },
    {
        "id": "03shp",
        "description": "L'Iran, ufficialmente la Repubblica Islamica dell'Iran, è un paese medio-orientale situato nel sud-ovest asiatico, \"cerniera tra mondo arabo e mondo centro-asiatico, pur non appartenendo a nessuno dei due\", malgrado, per secoli, gran parte dell'attuale Afghanistan abbia fatto parte del Khorasan storico.\nL'Iran è patria di una della più antiche civiltà al mondo. La prima dinastia dell'Iran si formò durante il regno di Elam nel 2800 a.C., mentre i Medi unificarono vari regni dell'Iran nel 625 a.C.Nel 633 d.C. cominciarono le invasioni musulmane della Persia, conquistando impero nel 651 d.C. L'affermazione della dinastia Safavide nel 1501 promosse uno dei rami minoritari dell'Islam, lo sciismo duodecimano, come religione ufficiale dell'Impero, segnando un punto cruciale nella storia della Persia e del mondo islamico. La rivoluzione costituzionale persiana stabili il parlamento del paese nel 1906, il Majlis, e una monarchia costituzionale, seguiti nel 1921 dall'autoritaria dinastia Pahlavi. Nel 1953 fu spento il primo esperimento democratico del paese per via di un colpo di stato perpetrato da parte di Stati Uniti e Regno Unito, riportando al potere i Pahlavi. Il dissenso popolare portò alla cosiddetta rivoluzione iraniana, istituendo la Repubblica Islamica dell'Iran il 1° aprile 1979, un regime di democrazia gestita con alternate tendenze autocratiche."
    },
    {
        "id": "01znc_",
        "description": "La Repubblica di Turchia è uno stato il cui territorio comprende l'estrema parte orientale della Tracia, in Europa, e la penisola dell'Anatolia, cinta a sud dal Mar Mediterraneo, ad ovest dal Mar Egeo, a nord-ovest dal Mar di Marmara e a nord dal Mar Nero, la propaggine più occidentale del continente asiatico. La Turchia confina a nord-ovest con la Grecia e la Bulgaria, a nord-est con la Georgia, ad est con l'Armenia, l'Azerbaigian e l'Iran, a sud-est con l'Iraq e a sud con la Siria.\nLa Turchia si estende su una superficie di 783.562 km², e nell'ultima rilevazione è risultata avere 75.627.384 abitanti, professanti per lo più la religione musulmana; sono presenti piccole minoranze cristiane ed ebraiche, mentre poco diffuso è l'ateismo.\nLa capitale è Ankara, una delle tre grandi città turche insieme a Smirne e İstanbul; quest'ultima è la più grande metropoli del paese, nonché il maggior centro industriale e commerciale.\nLa lingua ufficiale è il turco, ma sono presenti numerosissime minoranze linguistiche.\nLa moneta ufficiale è la lira turca. Il presidente della Repubblica Turca è attualmente Abdullah Gül, mentre il primo ministro in carica è Recep Tayyip Erdoğan."
    },
    {
        "id": "0d0vqn",
        "description": "La Svezia, ufficialmente Regno di Svezia, è uno stato dell'Europa settentrionale, nella penisola scandinava.\nConfina con la Norvegia a ovest e con la Finlandia a nord-est; per il resto i confini del Paese sono bagnati dal Mar Baltico e dal Golfo di Botnia a est e dagli stretti dello Skagerrak e del Kattegat a sud-ovest. Sempre a sud-ovest, il paese è collegato alla Danimarca dal Ponte di Öresund.\nCon i suoi 449.964 km² di superficie la Svezia è il quinto paese più esteso d'Europa dopo la Russia, l'Ucraina, la Francia e la Spagna. Si estende per una lunghezza di oltre 1500 chilometri in linea d'aria da nord a sud. Percorrendo la stessa distanza continuando verso sud si arriverebbe fino a Roma. La densità di popolazione è comunque generalmente bassa, tranne che nelle città. L'interno è per buona parte occupato da foreste. Esistono grandi risorse naturali e gli svedesi godono di un elevato tenore di vita.\nLa Svezia è una monarchia parlamentare, l'attuale sovrano è Carlo XVI Gustavo, il primo ministro è Fredrik Reinfeldt."
    },
    {
        "id": "06mkj",
        "description": "La Spagna, ufficialmente Regno di Spagna, è uno Stato democratico, membro dell’Unione Europea e della NATO. È organizzato sotto forma di monarchia parlamentare. Situato nell’Europa sud-occidentale, insieme con il Portogallo, Andorra e Gibilterra, forma la penisola iberica.\nLa Spagna ha una superficie di 504.645 km², conta 47.025.000 abitanti e occupa oltre l’85% del territorio della penisola iberica. Confina a nordest con la Francia ed Andorra, a sud con il Mar Mediterraneo e con Gibilterra e, nel continente africano, con il Marocco. Ha dei contenziosi con il Portogallo per la cittadina di Olivenza e per le isole Selvagge, situate tra Madera e le Canarie, col Regno Unito per Gibilterra, e col Marocco per Ceuta e Melilla. Alla Spagna appartiene infine l'exclave di Llívia, così come l’isola dei Fagiani nel fiume Bidasoa.\nDal 1561, eccetto che per un breve periodo tra il 1601 e il 1606, la capitale è Madrid, che con più di 3 milioni di abitanti è anche la città più popolosa. La lingua ufficiale dello stato è il castigliano, chiamata comunemente spagnolo. Sono parlati, inoltre, il catalano e sue varietà, il galiziano ed il basco che godono di uno status di coufficialità, garantito dalla Costituzione spagnola, nei rispettivi territori di diffusione. Anche il leonese, l’aragonese e l’aranese, un dialetto dell’occitano godono, in León, Aragona e Catalogna, di un regime di coufficialità con il castigliano e, per quanto riguarda l’aranese, anche con il catalano. Altre lingue parlate nel paese non hanno riconoscimento ufficiale."
    },
    {
        "id": "0h7x",
        "description": "L'Austria, ufficialmente Repubblica d'Austria, è uno Stato membro dell'Unione Europea situato nell'Europa centrale e senza sbocco sul mare. Confina con Svizzera e Liechtenstein ad ovest, Italia e Slovenia a sud, Ungheria e Slovacchia ad est, e Germania e Repubblica Ceca a nord. La capitale è la città di Vienna sulle rive del fiume Danubio.\nLe origini della moderna Austria risalgono al IX secolo, quando il territorio dell'Alta e della Bassa Austria divenne sempre più popolato. Il nome \"Ostarrichi\" è attestato per la prima volta in un documento ufficiale dal 996 di Ottone I. Da allora questa parola si evolse in Österreich.\nL'Austria è una democrazia rappresentativa parlamentare, composta da nove Stati federati ed è uno dei sei paesi europei che hanno dichiarato la neutralità permanente e uno dei pochi paesi al mondo che include il concetto di neutralità eterna nella sua costituzione. L'Austria è membro delle Nazioni Unite dal 1955."
    },
    {
        "id": "03gj2",
        "description": "L'Ungheria è uno Stato membro dell'Unione europea, costituito come repubblica e situato nell'Europa centro-orientale e nella pianura Pannonica.\nConfina a nord con la Slovacchia, ad est con l'Ucraina e la Romania, a sud con la Serbia e la Croazia e ad ovest con l'Austria e la Slovenia; si tratta di uno stato senza sbocco al mare. La capitale e città principale è Budapest.\nL'Ungheria è membro della NATO, dell'OCSE, del Gruppo di Visegrád e degli accordi di Schengen.\nRepubblica parlamentare, l'attuale capo di Stato è János Áder e il capo del governo è Viktor Orbán.\nLa lingua ufficiale è l'ungherese.\nL'ingresso nell'Unione europea è avvenuto il 1º maggio 2004."
    },
    {
        "id": "0345h",
        "description": "La Germania, ufficialmente Repubblica Federale di Germania, è uno Stato membro dell'Unione europea situato nell'Europa centro-occidentale.\nConfina a nord con la Danimarca ed è bagnata dal mare del Nord e dal mar Baltico, ad est confina con la Polonia e la Repubblica Ceca, a sud con Austria e Svizzera, e ad ovest con Francia, Lussemburgo, Belgio e Paesi Bassi. Il territorio della Germania copre una superficie di 357.023 km² ed è caratterizzato da un clima atlantico. Con oltre 82.438.000 abitanti, è il più popolato tra gli stati membri dell'Unione europea, e per destinazione dell'immigrazione internazionale è il terzo paese al mondo.\nLa regione denominata oggi Germania fu abitata da diversi popoli germanici, conosciuti e documentati già dal 100 a.C. A partire dal X secolo questi territori tedeschi costituirono la parte centrale del Sacro Romano Impero che si protrasse sotto varie forme fino al 1806. Nel corso del XVI secolo, il nord della Germania divenne il centro della Riforma protestante. Come moderno stato nazionale il paese venne unificato nel 1871 dopo la Guerra franco-prussiana. Nel 1949, dopo la seconda guerra mondiale, la Germania venne divisa in due stati separati – Repubblica Federale di Germania e Repubblica Democratica Tedesca - lungo le linee di occupazione alleate. I due stati si riunificarono solo nel 1990. La Germania Occidentale fu un membro fondatore della Comunità economica europea nel 1957. Partecipa dal 1995 agli accordi di Schengen e ha adottato la moneta unica europea, l'euro, nel 2002 in sostituzione del marco tedesco."
    },
    {
        "id": "05qhw",
        "description": "La Polonia, ufficialmente Repubblica di Polonia, è uno stato membro dell'Unione europea e dell'ONU. È situata nell'Europa centrale, ha una popolazione di 38.200.037 abitanti ed una superficie di 313.893 km². È una repubblica parlamentare con capitale Varsavia.\nConfina a ovest con la Germania, a sud con la Repubblica Ceca e la Slovacchia, ad est con l'Ucraina e la Bielorussia, a nordest con la Lituania e l'exclave russa di Kaliningrad e a nord con il Mar Baltico.\nLo stato polacco ha una storia lunga più di un millennio; nel XVI secolo, sotto la dinastia Jagellone, era uno dei più ricchi e potenti paesi d'Europa. Il 3 maggio 1791, la Confederazione Polacco-Lituana definì la Costituzione Polacca di Maggio, la prima costituzione scritta d'Europa.\nPoco dopo, la Polonia cessò di esistere per 123 anni, in quanto spartita tra Russia, Austria e Prussia.\nL'indipendenza venne riguadagnata nel 1918, in seguito alla prima guerra mondiale, come Seconda Repubblica di Polonia. Dopo la seconda guerra mondiale, divenne uno stato satellite dell'Unione Sovietica, conosciuto come Repubblica Popolare Polacca.\nNel 1989, le prime elezioni parzialmente libere dopo la seconda guerra mondiale, si conclusero con il movimento per la libertà che vinse contro il partito comunista."
    },
    {
        "id": "04g5k",
        "description": "La Repubblica di Lettonia è uno Stato membro dell'Unione europea situato nell'Europa nord-orientale; confina a nord con l'Estonia, a est con la Russia, a sud-est con la Bielorussia e a sud con la Lituania, ed è bagnata a ovest dal Mar Baltico.\nLa Lettonia è una repubblica parlamentare; l'attuale primo ministro è Valdis Dombrovskis, mentre l'attuale presidente della repubblica è Andris Bērziņš, che ha sostituito nella carica Valdis Zatlers dopo l'elezione da parte del Saeima il 2 giugno 2011.\nLa lingua ufficiale è il lettone."
    },
    {
        "id": "012wgb",
        "description": "L'Irlanda è un'isola dell'arcipelago britannico situata nell'oceano Atlantico settentrionale.\nÈ delimitata a sud-est dal canale di San Giorgio, a est dal Mare d'Irlanda e a nord-est dal canale del Nord.\nPoliticamente è divisa tra l'Éire e il Regno Unito. Anticamente divisa in 32 contee, dopo l'indipendenza l'Éire ebbe la sovranità su 26 di esse, lasciando al Regno Unito 6 contee della provincia dell'Ulster; le 26 contee irlandesi divennero 29 nel 1994 per scissione di due di esse in cinque nuove contee, mentre le sei contee dell'Irlanda del Nord non esistono più, essendo dal 1972 la divisione amministrativa di quella regione articolata in distretti."
    },
    {
        "id": "03_r3",
        "description": "La Giamaica è uno stato di 2 695 867 abitanti e un'isola delle Grandi Antille, lunga 240 km e larga 80 km, situata nel mar dei Caraibi. È a 630 km dal continente centroamericano, a 150 km da Cuba a nord e a 190 km dall'isola di Hispaniola, sulla quale si trovano Haiti e la Repubblica Dominicana, a est.\nGli indigeni Taino di lingua arawak chiamarono l'isola Xaymaca, che vuol dire o la terra delle primavere o la terra del legno e dell'acqua. La Giamaica, già possedimento spagnolo noto con il nome di Santiago, è poi diventata possedimento dell'Impero britannico nelle Indie Occidentali di Giamaica. La popolazione del paese è composta principalmente da discendenti di ex schiavi africani. È il terzo paese anglofono più popoloso delle Americhe, dopo gli Stati Uniti e il Canada."
    },
    {
        "id": "01crd5",
        "description": "Il Vietnam è uno stato del sud-est asiatico. Confina a nord con la Cina, a ovest con il Laos e la Cambogia, a est e a sud si affaccia sul Mar Cinese meridionale che tra l'isola cinese di Hainan e il nord del Vietnam forma il Golfo del Tonchino. A sud per un breve tratto il Vietnam si affaccia sul golfo del Siam. Il Vietnam è una Repubblica Costituzionale, l'attuale Capo di Stato è Trương Tấn Sang e il Capo del Governo è Nguyễn Tấn Dũng. La lingua ufficiale è il vietnamita."
    },
    {
        "id": "015qh",
        "description": "La Bulgaria, ufficialmente Repubblica di Bulgaria ascolta[·] è uno Stato membro dell'Unione europea situato nella parte sud-orientale dell'Europa, nella metà orientale della penisola balcanica.\nConfina con il Mar Nero ad est, con la Grecia e la Turchia a sud, con la Serbia e la Macedonia ad ovest e con la Romania a nord, da cui è divisa dal fiume Danubio. Con una superficie di 110.994 km², la Bulgaria è la 14ª nazione europea per estensione. La sua posizione l'ha resa, nel corso della storia, un importante incrocio per svariate civilizzazioni ed è infatti il luogo di ritrovamento di alcuni dei più antichi artefatti metallurgici, religiosi e culturali al mondo. La lunghezza complessiva dei confini bulgari è di 2.245 km, di cui 1181 terrestri, 686 fluviali e 378 costieri. La rete stradale della Bulgaria è lunga 36 720 km, la rete ferroviaria 4 300 km.\nLa popolazione, composta da 7,36 milioni di persone, è principalmente urbana e vive soprattutto nei capoluoghi delle 28 provincie. La maggior parte delle attività commerciali e culturali sono concentrate nella capitale Sofia. I settori lavorativi predominanti sono quelli dell'industria pesante, dell'ingegneria energetica e dell'agricoltura, tutti sostenuti dalle risorse naturali locali."
    },
    {
        "id": "04w8f",
        "description": "La Mongolia è uno Stato dell'Asia centrale. La Mongolia è il secondo più grande stato del mondo privo di accesso al mare. Confina a nord con la Russia e a sud con la Cina, e, anche se non condivide un confine con il Kazakistan, il suo punto più occidentale dista solo 38 km dalla punta orientale di quest'ultimo. Ulan Bator è la capitale e la città più grande, dove risiede circa il 38% della popolazione. Il sistema politico della Mongolia è una repubblica parlamentare."
    },
    {
        "id": "06q1r",
        "description": "La Scozia è una delle quattro nazioni costitutive del Regno Unito.\nAnticamente chiamata dai Romani in latino, ed anche per tutto il Medioevo, Caledonia, occupa la porzione settentrionale della Gran Bretagna. Un tempo regno indipendente, dal 1707, con l'Atto di Unione entrò a far parte del Regno di Gran Bretagna, assieme all'Inghilterra. I regni di Scozia e Inghilterra erano peraltro già uniti dinasticamente dal 1603.\nHa una superficie di 78.782 km². La sua capitale è Edimburgo. Altra importante città è Glasgow. Gli stessi scozzesi considerano le due città, Edimburgo e Glasgow, entrambe capitali. La prima è considerata capitale culturale, mentre la seconda capitale economica. Altre importanti città sono Aberdeen, Perth, Dundee e Inverness.\nNonostante l'appartenenza al Regno Unito, la Scozia possiede un sistema giuridico autonomo, un sistema scolastico separato e una propria chiesa nazionale. Dopo il referendum del 1997 sulla cosiddetta devoluzione amministrativa, è stato anche ricostituito il Parlamento scozzese, che era stato fuso con quello inglese nel 1707, con limitate competenze legislative nelle materie di interesse scozzese. Il parlamento britannico è comunque l'unico organo che può legiferare su tutto il territorio del Regno Unito in tutti gli ambiti ad esclusione di quelli sanciti nella Devolution, i quali sono di competenza delle singole regioni."
    },
    {
        "id": "0chghy",
        "description": "Australia, ufficialmente il Commonwealth dell'Australia, è il sesto Paese del mondo per estensione, il più grande dell'Oceania e dell'intera Australasia. Ha una popolazione di circa 23 milioni di abitanti."
    },
    {
        "id": "035v3",
        "description": "La Groenlandia è un'isola del continente americano, la maggiore del mondo per superficie, situata nell'estremo nord dell'Oceano Atlantico tra il Canada e l'Islanda. Dal punto di vista politico, costituisce una nazione in seno al Regno di Danimarca."
    },
    {
        "id": "0jgx",
        "description": "L'Armenia è uno Stato eurasiatico indipendente del Caucaso meridionale, con capitale Yerevan.\nL'Armenia confina con la Turchia ad ovest, la Georgia a nord, l'Azerbaigian e la repubblica de facto del Nagorno Karabakh ad est, l'Iran e l'exclave azera del Nakhchivan a sud. È quindi uno stato senza sbocco al mare."
    },
    {
        "id": "03_3d",
        "description": "Il Giappone è uno Stato insulare dell'Asia orientale.\nSituato nell'Oceano Pacifico, si trova ad est di Mar del Giappone, Cina, Corea del Nord, Corea del Sud e Russia; e si snoda dal Mare di Ohotsk nel nord, fino al Mar Cinese orientale e Taiwan nel sud.\nIl Giappone è un arcipelago composto da 6 852 isole; le quattro isole più grandi sono: Honshū, Hokkaidō, Kyūshū e Shikoku, che da sole rappresentano circa il 97% della superficie terrestre del Giappone. Molte isole sono montagne, alcune di origine vulcanica; per esempio, la vetta più alta del Giappone, il Monte Fuji è un vulcano attivo. Con una popolazione di circa 128 milioni di individui, il Giappone risulta essere la decima nazione più popolosa al mondo. La Grande Area di Tōkyō, che include la città di Tōkyō e numerose prefetture confinanti, è di fatto la più grande area metropolitana del mondo, con oltre 30 milioni di residenti.\nRicerche archeologiche indicano che l'arcipelago è abitato dal Paleolitico superiore. La prima menzione scritta sul Giappone inizia con una breve apparizione in un libro di storia cinese del primo secolo a.C. Alle influenze provenienti dal mondo esterno seguì un lungo periodo di isolamento che ha caratterizzato profondamente la storia del Giappone. Fin dall'adozione dell'attuale costituzione, il Giappone mantiene una monarchia parlamentare con un imperatore e un parlamento eletto, la Dieta."
    },
    {
        "id": "019rg5",
        "description": "Il Kenya è uno Stato dell'Africa Orientale, confinante a nord con Etiopia e Sudan del Sud, a sud con la Tanzania, a ovest con l'Uganda, a nord-est con la Somalia e bagnato ad est dall'oceano Indiano. Nairobi ne è la capitale e la città più grande."
    },
    {
        "id": "0f6kx",
        "description": "Lunedì è il giorno della settimana tra la domenica e il martedì, dal latino lunae diem, giorno della luna.\nIn molti paesi europei, Italia compresa, è considerato il primo giorno della settimana, mentre negli Stati Uniti, nel Regno Unito, in Portogallo e in Brasile è il secondo. Per questo motivo in alcune lingue il nome significa \"secondo giorno\".\nLunedì speciali:\n⁕Lunedì dell'Angelo: è il lunedì seguente la domenica di Pasqua e giorno festivo.\n⁕Lunedì di Pentecoste: è il lunedì seguente la domenica di Pentecoste e giorno festivo in numerosi stati europei."
    },
    {
        "id": "0f7_n",
        "description": "Martedì è il giorno della settimana tra il lunedì e il mercoledì, dal latino Martis dies, giorno di Marte. L'inglese Tuesday deriva invece dal nome del dio germanico Týr che venne equiparato, sulla base delle sue funzioni, a Marte nella interpretatio romana.\nI martedì speciali:\n⁕Martedì grasso: l'ultimo giorno di carnevale, secondo il rito romano della Chiesa cattolica.\n⁕Martedì nero: usato per indicare il 29 ottobre 1929, giorno in cui crollò la Borsa valori di New York dando così inizio alla cosiddetta \"grande depressione\".\n⁕Martedì elettorale: negli Stati Uniti solitamente le elezioni vengono tenute di martedì. Le elezioni federali avvengono il martedì seguente il primo lunedì del mese di novembre."
    },
    {
        "id": "0f7_4",
        "description": "Mercoledì è il giorno della settimana tra il martedì e il giovedì, dal latino Mercurĭi dies, giorno di Mercurio.\nConsiderando la domenica come primo giorno della settimana, il mercoledì la divide in due. In tedesco, la parola \"mercoledì\" significa \"metà della settimana\". Questo significato si ritrova anche nei nomi di questo giorno in altre lingue germaniche come l'islandese, nelle lingue slave come il ceco e in quelle ugrofinniche come il finlandese e l’ungherese.\nL'inglese Wednesday deriva invece dalla divinità celtico-germanica Woden.\nTra i mercoledì degni di nota c'è il mercoledì delle Ceneri che segna il primo giorno della quaresima nelle Chiese cattoliche di rito latino."
    },
    {
        "id": "0f7zn",
        "description": "Giovedì è il giorno della settimana tra il mercoledì e il venerdì, dal latino Jovis dies, giorno di Giove. L'inglese Thursday deriva invece dal nome del dio germanico Thor che venne equiparato, sulla base delle sue funzioni, a Giove nella interpretatio romana; è probabile che dalla stessa radice derivi anche il sostantivo \"thunder\"; fulmini e tuoni sono infatti collegati alla figura di Thor e di Giove.\nDi giovedì, tradizionalmente, cadono le solennità dell'Ascensione e di Corpus Domini, ed il giorno del Ringraziamento.\nI giovedì speciali:\n⁕Giovedì santo: nella settimana che precede la Pasqua.\n⁕Giovedì grasso: Dà inizio alla settimana di Carnevale: è il giovedì che precede il sabato grasso.\n⁕Giovedì elettorale: nel Regno Unito solitamente le elezioni vengono tenute di giovedì."
    },
    {
        "id": "0f7z4",
        "description": "Venerdì è il giorno della settimana che segue il giovedì e precede il sabato. Il nome deriva dal latino Venĕris dies, giorno di Venere.\nNelle lingue anglosassoni la parola che indica tale giorno della settimana, come p.es. in inglese Friday e in tedesco Freitag, si riferisce al suo essere, un tempo, giorno sacro alla dea germanica Freyja, divinità che ha qualche corrispondenza con la latina Venere.\nIn portoghese il nome è \"sexta-feira\" in quanto in tale paese la riforma cristiana dei nomi dei giorni della settimana ha soppiantato i nomi dedicati a divinità. Come si capisce dal nome, in quel paese è il penultimo giorno della settimana, che comincia con la domenica.\nI venerdì speciali:\n⁕Venerdì santo: due giorni prima di Pasqua, la cristianità ricorda la morte di Cristo.\n⁕Venerdì islamico: per l'Islam il venerdì è il giorno santo in cui ci si reca nelle moschee per la preghiera.\n⁕Venerdì ebraico: al tramonto del venerdì inizia il shabbath ebraico, che dura fino al tramonto del giorno seguente.\n\nNella tradizione cristiana il venerdì, essendo il giorno della morte di Gesù, imponeva ai fedeli il rispetto di certe regole, alimentari e no, quali l'astinenza dalle carni.\nSecondo una superstizione diffusa nei paesi cristiani il venerdì è giorno infausto in quanto è il giorno della morte di Gesù."
    },
    {
        "id": "0f7yn",
        "description": "Sabato è il giorno della settimana tra il venerdì e la domenica.\nPer il mondo romano, prima dell'avvento del Cristianesimo, era Saturni dies, giorno di Saturno, utilizzato oggi nei paesi di lingua inglese.\nPer l'ebraismo è un giorno sacro di astensione da qualsiasi opera creatrice e dunque anche dal lavoro e di celebrazione dell'opera salvatrice di Dio, prescritto nei dieci comandamenti. Anche il Giudaismo messianico insieme ad alcune denominazioni cristiane come i Battisti del Settimo Giorno oppure dell'Avventismo millerita, tra cui la Chiesa Cristiana Avventista del Settimo Giorno, gli Avventisti del Settimo Giorno del Movimento di Riforma, i Davidiani, la House of Yahweh e la Vera Chiesa di Gesù, osservano il riposo dalla sera del venerdì a quella del sabato, così come raccomandato dalla Bibbia."
    },
    {
        "id": "0f6ld",
        "description": "La domenica è il giorno della settimana civile tra il sabato e il lunedì.\nIn Europa e in America latina è considerato l'ultimo giorno della settimana, negli Stati Uniti, in Giappone, in Brasile e in Portogallo invece è considerato il primo.\nPrima dell'avvento del Cristianesimo, questo giorno corrispondeva al dies solis, cioè il \"giorno del Sole\" in onore della divinità del Sol Invictus. Ancora oggi questa denominazione si è conservata nelle lingue germaniche come nella lingua inglese Sunday, o nella lingua tedesca Sonntag.\nLa religione del Sol Invictus restò in auge fino al celebre editto di Tessalonica di Teodosio I del 27 febbraio 380, in cui l'imperatore stabilì che l'unica religione di stato era il Cristianesimo, bandendo e perseguitando ogni altro culto.\nPer tale ragione, il 3 novembre 383 il dies Solis venne rinominato dies dominicus e in tale forma è giunto fino a noi."
    },
    {
        "id": "06m_p",
        "description": "Il Sole è la stella madre del sistema solare, attorno alla quale orbitano gli otto pianeti principali, i pianeti nani, i loro satelliti, innumerevoli altri corpi minori e la polvere diffusa per lo spazio, che forma il mezzo interplanetario. La massa del Sole, che ammonta a circa 2 × 1030 kg, rappresenta da sola il 99,9% della massa complessiva del sistema solare.\nIl Sole è, propriamente, una stella di dimensioni medio-piccole costituita essenzialmente da idrogeno ed elio, cui si aggiungono altri elementi più pesanti presenti in tracce. È classificata come una nana gialla di tipo spettrale G2 V: G2 indica che la stella ha una temperatura superficiale di 5 777 K, caratteristica che le conferisce un colore bianco estremamente intenso e cromaticamente freddo, che però spesso può apparire giallognolo, a causa dello scattering dell'atmosfera terrestre, in ragione dell'elevazione dell'astro sull'orizzonte e della limpidezza atmosferica; la V indica che il Sole, come la maggior parte delle stelle, è nella sequenza principale, ovvero in una lunga fase di equilibrio stabile in cui l'astro fonde, nel proprio nucleo, l'idrogeno in elio. Tale processo genera ogni secondo una grande quantità di energia, emessa nello spazio sotto forma di radiazioni elettromagnetiche, flusso di particelle e neutrini. La radiazione solare, emessa fondamentalmente come luce visibile ed infrarossi, consente la vita sulla Terra fornendo l'energia necessaria ad attivare i principali meccanismi che ne stanno alla base; inoltre l'insolazione della superficie terrestre regola il clima e la maggior parte dei fenomeni meteorologici."
    },
    {
        "id": "09cy8",
        "description": "Mercurio è il pianeta più interno del sistema solare e il più vicino alla nostra stella, il Sole. È il più piccolo e la sua orbita è anche la più eccentrica degli otto pianeti. Come tutti gli altri pianeti Mercurio orbita in senso diretto, ad una distanza media di 0.3871 UA con un periodo siderale di 87,969 giorni terrestri, completando tre rotazioni intorno al proprio asse per ogni due orbite.\nL'eccentricità orbitale è abbastanza elevata, 0.205, seconda solo a quella di Plutone con 0.249 e ben 15 volte superiore a quella della Terra. Considerando Mercurio come il più vicino degli otto pianeti, dalla superficie il Sole ha un diametro apparente medio di 1.4°, circa 2.8 volte superiore a quello visibile dalla Terra, ma arriva a 1.8° durante il passaggio al perielio. Il rapporto fra la radiazione solare al perielio e quello all'afelio è 2.3, da confrontare con l'1.07 della Terra.\nConosciuto sin dal tempo dei Sumeri, il suo nome, tratto dalla mitologia greca, deriva da quello del messaggero degli dei, probabilmente a causa della sua rapidità di movimento nel cielo. I Romani, invece, lo consideravano come il dio del commercio e il protettore dei ladri tra i dodici dei."
    },
    {
        "id": "09bcm",
        "description": "Venere è il secondo pianeta del Sistema Solare in ordine di distanza dal Sole con un'orbita della durata di 224,7 giorni terrestri. Il suo simbolo astronomico è la rappresentazione stilizzata della mano della dea Venere che sorregge uno specchio.\nÈ l'oggetto naturale più luminoso nel cielo notturno, a parte la Luna, con una magnitudine apparente di -4,6. Venere raggiunge la sua massima brillantezza poco prima dell'alba o poco dopo il tramonto e per questa ragione è spesso chiamata la \"Stella del Mattino\" o la \"Stella della Sera\".\nVenere è il pianeta più caldo del sistema solare, non è dotato di satelliti o anelli e ha un campo magnetico debole.\nClassificato come un pianeta terrestre, a volte è definito il \"pianeta gemello\" della Terra poiché i due mondi sono molto simili per quanto riguarda criteri quali dimensioni e massa."
    },
    {
        "id": "02j71",
        "description": "La Terra è il terzo pianeta in ordine di distanza dal Sole e il più grande dei pianeti terrestri del sistema solare, sia per quanto riguarda la massa sia per il diametro.\nÈ il pianeta su cui vivono tutte le specie viventi conosciute, l'unico corpo planetario del sistema solare adatto a sostenere la vita, sulla sua superficie infatti si trova acqua in tutti e tre gli stati e un'atmosfera composta in prevalenza da azoto e ossigeno. Questa, assieme al suo campo magnetico, la protegge dai raggi cosmici e dalla radiazione di origine solare.\nLa formazione della Terra è datata a circa 4,54 miliardi di anni fa. Essa possiede un satellite naturale, la Luna, la cui età, stimata analizzando alcuni campioni delle rocce più antiche, è risultata compresa tra 4,29 e 4,56 miliardi di anni. Il suo asse di rotazione è inclinato rispetto alla perpendicolare al piano dell'eclittica: questa inclinazione, combinata con la rivoluzione della Terra intorno al Sole, è causa dell'alternarsi delle stagioni.\nLe condizioni atmosferiche primordiali sono state alterate in maniera preponderante dalla presenza di forme di vita, le quali hanno creato un diverso equilibrio ecologico plasmando la superficie del pianeta. Circa il 71% della superficie è coperta da oceani ad acqua salata, mentre il restante 29% è rappresentato dai continenti e dalle isole."
    },
    {
        "id": "09cws",
        "description": "Marte è il quarto pianeta del sistema solare in ordine di distanza dal Sole e l'ultimo dei pianeti di tipo terrestre dopo Mercurio, Venere e la Terra. Viene chiamato il Pianeta rosso a causa del suo colore caratteristico dovuto alle grandi quantità di ossido di ferro che lo ricoprono.\nPur presentando un'atmosfera molto rarefatta e temperature medie superficiali piuttosto basse il pianeta è il più simile alla Terra tra quelli del sistema solare. Nonostante le sue dimensioni siano intermedie fra quelle del nostro pianeta e della Luna presenta inclinazione dell'asse di rotazione e durata del giorno simili a quelle terrestri. Inoltre la sua superficie presenta formazioni vulcaniche, valli, calotte polari e deserti sabbiosi, oltre a formazioni geologiche che suggeriscono la presenza, in un lontano passato, di un'idrosfera. Tuttavia la superficie del pianeta appare fortemente craterizzata a causa della quasi totale assenza di agenti erosivi in grado di modellare le strutture tettoniche. Infine la bassissima densità dell'atmosfera non è in grado di consumare buona parte delle meteoriti che quindi raggiungono il suolo con maggior frequenza che non sulla Terra."
    },
    {
        "id": "09q84",
        "description": "Giove è il quinto pianeta del sistema solare in ordine di distanza dal Sole ed il più grande di tutto il sistema planetario: la sua massa corrisponde a 2,468 volte la somma di quelle di tutti gli altri pianeti messi insieme. È classificato, al pari di Saturno, Urano e Nettuno, come gigante gassoso.\nGiove ha una composizione simile a quella del Sole: infatti è costituito principalmente da idrogeno ed elio con piccole quantità di altri composti, quali ammoniaca, metano ed acqua. Si ritiene che il pianeta possegga una struttura pluristratificata, con un nucleo solido, presumibilmente di natura rocciosa e costituito da carbonio e silicati di ferro, sopra il quale gravano un mantello di idrogeno metallico ed una vasta copertura atmosferica che esercitano su di esso delle altissime pressioni. L'atmosfera esterna è caratterizzata da numerose bande e zone di tonalità variabili dal color crema al marrone costellate da formazioni cicloniche ed anticicloniche, tra le quali spicca la Grande Macchia Rossa. La rapida rotazione del pianeta gli conferisce l'aspetto di uno sferoide oblato e genera un intenso campo magnetico che dà origine ad un'estesa magnetosfera; inoltre, a causa del meccanismo di Kelvin-Helmholtz, Giove emette una quantità di energia superiore a quella che riceve dal Sole."
    },
    {
        "id": "0c3s8",
        "description": "Saturno è il sesto pianeta del Sistema solare in ordine di distanza dal Sole ed il secondo pianeta più massiccio dopo Giove. Saturno, con Giove, Urano e Nettuno, è classificato come gigante gassoso. Il nome deriva dall'omonimo dio della mitologia romana, omologo del titano Crono. Il suo simbolo astronomico è una rappresentazione stilizzata della falce del dio dell'agricoltura e dello scorrere del tempo.\nSaturno è composto per il 95% da idrogeno e per il 3% da elio a cui seguono gli altri elementi. Il nucleo, consistente in silicati e ghiacci, è circondato da uno spesso strato di idrogeno metallico e quindi di uno strato esterno gassoso.\nLe velocità dei venti nella atmosfera di Saturno possono raggiungere i 1 800 km\/h, significativamente più veloci di quelli su Giove.\nSaturno ha un esteso e vistoso sistema di anelli che consiste principalmente in particelle di ghiacci e polveri di silicati. Della sessantina di lune conosciute che orbitano intorno al pianeta, Titano è l'unica luna del Sistema solare ad avere un'atmosfera significativa.\nNella suite sinfonica di Holst, I pianeti, Saturno è noto come il Portatore di Vecchiaia. A questo pianeta è dedicato il quinto movimento della suite."
    },
    {
        "id": "0c3ss",
        "description": "Urano è il settimo pianeta del sistema solare in ordine di distanza dal Sole, il terzo per diametro e il quarto per massa. Il suo simbolo astronomico Unicode è . Porta il nome della divinità greca del cielo Urano, padre di Crono a sua volta padre di Zeus. Sebbene sia visibile anche ad occhio nudo come gli altri cinque pianeti noti fin dall'antichità non fu mai riconosciuto come tale a causa della sua bassa luminosità e della sua orbita particolarmente lenta; venne scoperto infatti soltanto il 13 marzo 1781 da William Herschel diventando così il primo pianeta ad essere stato scoperto tramite un telescopio. Una curiosità riguardo alla sua scoperta è che essa giunse del tutto inaspettata: i pianeti visibili ad occhio nudo erano conosciuti da millenni e nessuno sospettava l'esistenza di altri pianeti, fino alla scoperta di Herschel che notò come una particolare stellina sembrava spostarsi. Da quel momento in poi nessuno fu più sicuro del reale numero di pianeti del nostro sistema solare.\nLa composizione chimica di Urano è simile a quella di Nettuno ed entrambi hanno una composizione differente rispetto a quella dei giganti gassosi più grandi Giove e Saturno. Per questa ragione gli astronomi talvolta preferiscono riferirsi a questi due pianeti trattandoli come una classe separata, i \"giganti ghiacciati\". L'atmosfera del pianeta, sebbene sia simile a quella di Giove e Saturno per la presenza abbondante di idrogeno ed elio, contiene una proporzione elevata di \"ghiacci\", come l'acqua, l'ammoniaca e il metano, assieme a tracce di idrocarburi. È anche l'atmosfera più fredda del sistema solare con una temperatura minima che può scendere fino a 49 K. Possiede una complessa struttura di nubi ben stratificata in cui si pensa che l'acqua si trovi negli strati inferiori e il metano in quelli più in quota. L'interno del pianeta al contrario sarebbe composto principalmente di ghiacci e rocce."
    },
    {
        "id": "0c31h",
        "description": "Nettuno è l'ottavo e più lontano pianeta del Sistema solare partendo dal Sole. Si tratta del quarto pianeta più grande, considerando il suo diametro, e addirittura il terzo se si considera la sua massa. Nettuno ha 17 volte la massa della Terra ed è leggermente più massiccio del suo quasi-gemello Urano, la cui massa è uguale a 15 masse terrestri, ma è meno denso di Nettuno. Il nome del pianeta è dedicato al dio romano del mare; il suo simbolo è, una versione stilizzata del tridente di Nettuno.\nScoperto la sera del 23 settembre 1846 da Johann Gottfried Galle con il telescopio dell'Osservatorio astronomico di Berlino, e Heinrich Louis d'Arrest, uno studente di astronomia che lo assisteva, Nettuno fu il primo pianeta ad essere stato trovato tramite calcoli matematici più che attraverso regolari osservazioni: cambiamenti insoliti nell'orbita di Urano indussero gli astronomi a credere che vi fosse, all'esterno, un pianeta sconosciuto che ne perturbava l'orbita. Il pianeta fu scoperto entro appena un grado dal punto previsto. La luna Tritone fu individuata poco dopo, ma nessuno degli altri 13 satelliti naturali di Nettuno fu scoperto prima del XX secolo. Il pianeta è stato visitato da una sola sonda spaziale, la Voyager 2 che transitò vicino ad esso il 25 agosto 1989.³"
    },
    {
        "id": "0jwy",
        "description": "L'Ariete è una delle costellazioni dello zodiaco; si trova tra i Pesci ad ovest e il Toro ad est ed è una figura caratteristica dei cieli autunnali boreali."
    },
    {
        "id": "07cqw",
        "description": "Il Toro è una delle costellazioni dello zodiaco. È grande e prominente nel cielo invernale boreale, tra l'Ariete ad ovest e i Gemelli ad est; verso nord si trovano il Perseo e l'Auriga, a sudovest Orione e a sudest Eridano e la Balena."
    },
    {
        "id": "077r8d",
        "description": "I Gemelli sono una delle costellazioni del cielo settentrionale, attraversata dall'eclittica. Fanno parte, nell'emisfero boreale, del cielo invernale, trovandosi tra il Toro ad ovest e il poco luminoso Cancro ad est, con a nord l'Auriga e la quasi invisibile Lince, e a sud l'Unicorno e il Cane Minore."
    },
    {
        "id": "0qck6",
        "description": "Il Cancro è una delle dodici costellazioni dello zodiaco. Il Cancro, nonostante sia una costellazione di dimensioni medie, è poco luminoso, ed effettivamente non assomiglia ad un granchio. Si trova tra i Gemelli ad ovest ed il Leone ad est. A nord si trova la Lince, a sud il Cane Minore e l'Idra."
    },
    {
        "id": "04h2q",
        "description": "Il Leone è una costellazione zodiacale del cielo settentrionale; si trova infatti lungo la linea dell'eclittica, tra la debole costellazione del Cancro, a ovest, e la vastissima Vergine, a est."
    },
    {
        "id": "07yt9",
        "description": "La Vergine è una costellazione dello zodiaco. Si trova tra il Leone ad ovest e la Bilancia ad est, ed è una delle più grandi costellazioni del cielo. Può essere trovata facilmente grazie alla sua brillante stella α, Spica."
    },
    {
        "id": "04h36",
        "description": "La Bilancia è una costellazione dello zodiaco. È una costellazione piuttosto piccola, e non contiene stelle di prima magnitudine. Si trova tra la Vergine ad ovest e lo Scorpione ad est. Come testimoniano i nomi delle sue stelle più brillanti, originariamente faceva parte della costellazione dello Scorpione, di cui rappresentava le chele."
    },
    {
        "id": "06pgz",
        "description": "Lo Scorpione è una costellazione dello zodiaco; si trova tra la Bilancia ad ovest e il Sagittario ad est. L'eclittica transita solo nella parte superiore della costellazione, entrando nell'Ofiuco prima di arrivare al Sagittario. Essendo una delle più brillanti costellazioni del cielo, si individua con estrema facilità ed è uno dei principali riferimenti nel cielo stellato."
    },
    {
        "id": "06pgg",
        "description": "Il Sagittario è una costellazione dello zodiaco, comunemente raffigurato come un centauro tendente un arco; si trova tra lo Scorpione ad ovest e il Capricorno ad est e contiene al suo interno il centro galattico e un gran numero di oggetti galattici."
    },
    {
        "id": "01nk9",
        "description": "Il Capricorno è una costellazione dello zodiaco; si trova nell'emisfero australe, fra il Sagittario ad ovest e l'Aquario a nord e ad est. Viene attraversata dal Sole fra fine gennaio e metà febbraio."
    },
    {
        "id": "0jxf",
        "description": "L'Aquario è una costellazione dello zodiaco, una delle più antiche conosciute; si trova fra il Capricorno a sud-ovest e i Pesci a nord-est."
    },
    {
        "id": "05s7n",
        "description": "I Pesci sono una costellazione dello zodiaco, che si trova tra l'Acquario a sud-ovest e l'Ariete ad est."
    },
    {
        "id": "02vx4",
        "description": "Il calcio è uno sport di squadra nel quale si affrontano due squadre composte ciascuna da undici giocatori usando un pallone sferico all'interno di un campo di gioco rettangolare con due porte. Il gioco è regolamentato da una serie di norme codificate e il suo obiettivo è quello di segnare più punti dell'avversario, facendo passare il pallone fra i pali della porta avversaria.\nÈ sport olimpico dalla II Olimpiade moderna e la semplicità delle sue regole, il fatto che non richieda attrezzature speciali e l'estrema adattabilità a ogni situazione lo hanno reso lo sport più popolare al mondo in termini di praticanti e spettatori.\nDi origine arcaica, la sua affermazione moderna e codificata si ebbe in Inghilterra, nella seconda metà del XIX secolo e da allora si diffuse dapprima nel resto d'Europa e in Sud America e poi in tutto il mondo.\nLa competizione calcistica più importante è il Campionato mondiale di calcio, che si disputa ogni quattro anni sotto l'egida della FIFA, il massimo organismo calcistico mondiale. Si tratta dell'evento sportivo più seguito in assoluto."
    },
    {
        "id": "0jm_",
        "description": "Il football americano è uno sport di squadra originario degli Stati Uniti dove è l'attività agonistica più popolare e seguìta dagli anni '70 del secolo scorso.\nGiocandosi con una palla di forma ovale, ha analogie con il rugby solo per i modi in cui si segnano punti, ma lo sviluppo del gioco è totalmente diverso. La principale differenza è che il pallone può essere passato anche in avanti, sia pure una sola volta nell'azione in corso, a un giocatore attivo in qualsiasi parte del campo di gioco."
    },
    {
        "id": "018w8",
        "description": "La pallacanestro, conosciuta anche come basket, è uno sport di squadra in cui due formazioni di cinque giocatori ciascuna si affrontano per segnare con un pallone nel canestro avversario, secondo una serie di regole prefissate.\nÈ nato a Springfield nel 1891, grazie all'idea di James Naismith, medico ed insegnante di educazione fisica canadese. Dalla fine del XIX secolo, il basket si è diffuso in tutto il mondo, grazie all'attività di propaganda della Federazione Internazionale Pallacanestro, fondata nel 1932. È uno sport olimpico dalla XI Olimpiade, che si tenne a Berlino nel 1936."
    },
    {
        "id": "018jz",
        "description": "Il baseball è uno sport di squadra in cui due squadre composte da 9 giocatori si affrontano per 9 inning, nove riprese in cui le due squadre si alternano nella fase di attacco e di difesa. Il lanciatore lancia la palla verso il battitore, che cerca di colpirla \"in battuta\" con la mazza di legno, in modo da avanzare in senso antiorario su una serie di quattro basi, poste agli angoli di un quadrato chiamato diamante, e tornare infine al punto di partenza, dove ha diritto a segnare un punto per la propria squadra, cosa che la squadra in difesa, composta oltre che dal lanciatore da altri giocatori posti in diversi punti del campo, cercherà di impedire eliminando il battitore facendo giungere la palla ad una base prima del battitore oppure semplicemente afferrando al volo la palla battuta."
    },
    {
        "id": "07bs0",
        "description": "Il tennis è uno sport che vede opposti due giocatori o quattro.\nI giocatori utilizzano una racchetta, come se fosse il prolungamento del braccio, al fine di colpire una palla. In passato le racchette avevano un telaio in legno, successivamente in leghe leggere, ora in grafite pura o mista a kevlar, fibra di vetro, tungsteno o basalto, con una corda monofilamento o multifilamento congiunta in diversi punti in modo da formare una rete.\nLo scopo del gioco è colpire la palla per far sì che l'avversario, posto nell'altra metà del campo da gioco, non possa ribatterla dopo il primo rimbalzo o battendola finisca con il commettere fallo."
    },
    {
        "id": "01cgz",
        "description": "Il pugilato è uno sport da combattimento regolato da norme.\nConsiste nella combattimento, all'interno di uno spazio quadrato chiamato ring, tra due atleti che si affrontano colpendosi con i pugni chiusi, allo scopo di indebolire e atterrare l'avversario. Questo sport è conosciuto, a partire dal XI secolo, anche come la nobile arte, richiedendo ai suoi praticanti caratteristiche come coraggio, forza, e intelligenza."
    },
    {
        "id": "03tmr",
        "description": "L'hockey su ghiaccio è uno sport di squadra disputato sul ghiaccio in cui i pattinatori attraverso l'utilizzo di un bastone ricurvo indirizzano il puck nella porta della squadra avversaria. Viene definito generalmente uno sport veloce e fisico. L'hockey su ghiaccio è lo sport più popolare in quelle nazioni dal clima sufficientemente freddo da permettere la formazione di una copertura naturale di ghiaccio in ambienti esterni, come il Canada, la Repubblica Ceca, la Lettonia, i paesi nordici, Stati Uniti, Russia, Slovacchia e Svizzera. Con l'avvento delle piste di ghiaccio artificiali si è potuto iniziare a praticarlo anche nei mesi caldi e soprattutto nei paesi dal clima più caldo. L'hockey su ghiaccio è riconosciuto come uno dei quattro principali sport americani. A livello mondiale infatti il campionato più importante è la National Hockey League, che raccoglie le migliori squadre degli Stati Uniti e del Canada. Inoltre è lo sport nazionale del Canada, dove esso gode di una grandissima popolarità."
    },
    {
        "id": "07_53",
        "description": "La pallavolo, o volley, è uno sport giocato da due squadre composte, comprese le riserve, da massimo 12 persone. Durante ogni partita, disputata con un pallone su un terreno di gioco rettangolare diviso da una rete, le due squadre schierano in campo contemporaneamente sei giocatori ciascuna. Gli altri atleti rimangono a disposizione in panchina.\nOltre a quella propriamente detta, ci sono differenti versioni adottabili per permettere di giocare in specifiche circostanze, e da esso sono derivate altre specialità, che possono avere regole simili, ma non identiche, quali il beach volley, il footvolley o il park volley.\nÈ presente nel programma dei Giochi olimpici estivi dal 1964 ed è uno degli sport più praticati a livello scolastico."
    },
    {
        "id": "0bynt",
        "description": "L'atletica leggera è un insieme di discipline sportive che possono essere sommariamente suddivise in: corse, concorsi, corsa su strada, marcia, corsa campestre e corsa in montagna.\nLa parola atletica deriva etimologicamente dal latino athlētica da athlēta che a sua volta deriva dal greco athletès da athlos 'lotta'.\nGli eventi di atletica leggera vengono di solito organizzati attorno a una pista ad anello della lunghezza di 400 m, sulla quale si svolgono le gare di corsa. Le gare di lanci e salti invece, si svolgono sul campo racchiuso dalla pista.\nMolte delle discipline dell'atletica leggera hanno origini antiche, e si tenevano in forma competitiva già nell'antica Grecia. L'atletica leggera venne inserita nei Giochi olimpici fin dall'edizione del 1896, e da allora fa parte del programma olimpico.\nIl corpo di governo internazionale dell'atletica leggera, la IAAF, è stato fondato nel 1912. La IAAF organizza i Campionati del mondo di atletica leggera, con cadenza biennale: la prima edizione si è svolta nel 1983 ad Helsinki. In Italia, l'attività dell'atletica leggera è regolata dalla Federazione Italiana di Atletica Leggera."
    },
    {
        "id": "037hz",
        "description": "Il golf è uno sport di precisione che si pratica in un campo aperto, per esempio un prato o un campo appositamente attrezzato, per mezzo di una palla e una serie di bastoni. Sebbene da alcuni sia ritenuto uno sport di origine olandese, il paese in cui godette enorme popolarità fu la Scozia. Il golf moderno, che si diffuse largamente verso la metà dell'Ottocento, consiste nel colpire una pallina di gomma dura lungo un apposito percorso, da una piazzola di partenza, in una buca sistemata in una zona d'arrivo, mediante una successione di colpi conformi alle regole, per effettuare i quali i giocatori si avvalgono di una serie di bastoni di acciaio, dotati di terminali di forma, peso e dimensioni diversi. La vittoria va al golfista che ha terminato il giro di buche stabilite con il minor numero di colpi, oppure a quello che abbia vinto il maggior numero di buche.\nIl golf, popolarissimo soprattutto negli Stati Uniti e in Inghilterra, ha fatto la sua comparsa in Italia nel 1900. Questo sport fece parte del programma olimpico nel 1900 e 1904. Dopo diversi incontri fra i massimi esponenti dei tornei europei e americani con il Comitato Olimpico per un possibile ritorno del golf all'edizione 2016 dei giochi, il 9 ottobre 2009 il Comitato Olimpico Internazionale stabilì il rientro di tale gioco nel programma olimpico."
    },
    {
        "id": "01sgl",
        "description": "Per ciclismo si intende l'uso della bicicletta a scopi molto vari e differenziati, quello sportivo, il più noto, ma anche ricreativo, come mezzo di trasporto e in campo militare. La bicicletta è stata introdotta nel 19esimo secolo e conta oggi circa un miliardo di veicoli di questo tipo nel mondo.\nIl ciclismo è uno degli sport più popolari del mondo e consiste nel gareggiare correndo su una bicicletta, ma che viene inteso anche semplicemente come spostamento mediante una bicicletta o una handbike.\nLa bicicletta è a tutt'oggi il principale mezzo di trasporto in molti paesi in cui la motorizzazione di massa non si è ancora sviluppata, e in modo crescente in paesi in cui questo processo è già avvenuto e, a causa delle conseguenze negative si è avviato un processo di riduzione e uscita dall'automobile."
    },
    {
        "id": "03_8r",
        "description": "Il judo è un'arte marziale, uno sport da combattimento ed un metodo di difesa personale giapponese formalmente nato in Giappone con la fondazione del Kōdōkan da parte del Prof. Jigorō Kanō, nel 1882. I praticanti di tale disciplina sono denominati judoisti o più comunemente judoka, con un certo abuso di linguaggio.\nIl jūdō è in seguito divenuto ufficialmente disciplina olimpica nel 1964 in occasione delle Olimpiadi di Tōkyō, e ha rappresentato alle Olimpiadi di Atene 2004 il terzo sport più universale con atleti da 98 diversi Paesi, mentre alle Olimpiadi di Londra hanno partecipato 387 atleti da 135 diversi Paesi."
    },
    {
        "id": "0d38m",
        "description": "La maratona è una specialità sia maschile sia femminile dell'atletica leggera. Si tratta di una gara di corsa sulla distanza di 42,195 km.\nGare correlate sono la mezza maratona oppure l'ultramaratona, con distanze superiori ai 42,195 km."
    },
    {
        "id": "0194d",
        "description": "Il volàno o badminton è uno sport praticato in singolo o in coppia su di un campo rettangolare diviso da una rete. Il gioco consiste nel colpire un volano con una racchetta facendogli oltrepassare la rete e mandandolo nella metà campo opposta dove dovrà essere ribattuto al volo dall'avversario. Tra i più veloci sport di racchetta, il volàno è uno sport in cui si rendono necessarie prestanza fisica, agilità e prontezza di riflessi. L'effetto è spettacolare con scambi rapidi, cambi di fronte e movimentati recuperi. Possono sfidarsi, oltre a due giocatori, anche due coppie dello stesso sesso, o due coppie formate da giocatori di entrambi i sessi.\nLe competizioni agonistiche internazionali vengono praticate solamente al coperto. Attualmente 165 nazioni di tutti i continenti aderiscono alla Badminton World Federation."
    },
    {
        "id": "07jbh",
        "description": "Il tennistavolo, noto soprattutto col nome popolare di ping-pong, è uno degli sport di maggior diffusione nel mondo ed una specialità olimpica.\nPuò essere svolto a scopo ricreativo a qualsiasi età e si può giocare in luoghi ristretti, al chiuso e all'aperto.\nPer la pratica agonistica sono necessari luoghi attrezzati e spaziosi al chiuso. Richiede, inoltre, un'opportuna preparazione psico-fisica a causa delle sollecitazioni, sia fisiche che di concentrazione mentale, espresse nei brevi tempi di ogni scambio.\nPer questo l'atleta di tennis tavolo esprime in genere doti fisiche di coordinazione, rapidità di movimento e ottimi riflessi oltre ad una certa sensibilità nel tocco.\nDagli appassionati viene spesso detto che \"il tennis tavolo è giocare a scacchi correndo i cento metri\". Questa affermazione testimonia che l'elevata dose di concentrazione richiesta dal gioco va abbinata ad una fulminea velocità di movimento."
    },
    {
        "id": "087zy",
        "description": "Con il sostantivo maschile sanscrito Yoga nella terminologia delle religioni originarie dell'India si indicano le pratiche ascetiche e meditative.\nTale termine sanscrito, con significato analogo, viene utilizzato anche in ambito buddhista e giainista. Come termine collegato alle darśana, yoga-darśana rappresenta una delle sei darśana, ovvero uno dei \"sistemi ortodossi della filosofia religiosa\" induista."
    },
    {
        "id": "0397w",
        "description": "La ginnastica è uno sport che prevede l'esecuzione da parte degli atleti di sequenze più o meno lunghe di movimenti che richiedono forza, elasticità e abilità cinestetica. La ginnastica è sicuramente uno degli sport più antichi: esso si è sviluppato a partire dagli esercizi che i soldati dell'antica Grecia eseguivano per rimanere in forma, dagli esercizi per migliorare l'abilità di salire e scendere da cavallo e dalle tecniche acrobatiche circensi."
    },
    {
        "id": "036vg6",
        "description": "La Lotta olimpica, in Italia a volte chiamata semplicemente lotta, è uno sport da combattimento in cui due avversari si confrontano sia in piedi che a terra. È suddiviso in due varianti: lotta greco-romana e lotta libera.\nSpesso per indicare la lotta si usa il termine inglese wrestling, che non va confuso con gli spettacoli televisivi del pro-wrestling."
    },
    {
        "id": "04xsv",
        "description": "Con arte marziale si intende una disciplina legata al combattimento che raccoglie al suo interno determinate pratiche e tecniche codificate, fondate a loro volta su particolari principi fisici, culturali o filosofici.\nIl termine è entrato nell'uso comune agli inizi degli anni sessanta quando vennero introdotte in occidente le arti marziali orientali e talvolta viene associata solo a queste ed in particolare alle arti marziali cinesi, giapponesi e coreane. In realtà già dal 1500 i sistemi di combattimento in Europa venivano definiti in questo modo, un manuale inglese di scherma del 1639 in particolare lo utilizzava riferendosi specificatamente alla \"scienza e arte\" del duello di spade, facendolo derivare dal latino poiché \"arte marziale\" significa letteralmente \"arte di Marte\", il dio romano della guerra.\nOggi, le arti marziali vengono studiate per varie ragioni: ottenere abilità di combattimento, autodifesa, sport, salute fisica e forma di ginnastica, autocontrollo, meditazione, responsabilizzazione sull'uso della forza, acquisire confidenza col proprio corpo, sicurezza nelle proprie capacità e consapevolezza dei propri limiti. A questo scopo in Giappone e in Cina, si pratica il taiso un particolare tipo di allenamento associato alla preparazione atletica di chi pratica arti marziali. Alcune arti marziali sono considerate \"tradizionali\" e sono legate ad uno sfondo etnico, religioso o culturale, mentre altre sono moderni sistemi sviluppati o da un fondatore o da un'associazione."
    },
    {
        "id": "03_ly",
        "description": "Gennaio è il primo mese dell'anno secondo il calendario gregoriano, conta 31 giorni, si colloca nella prima metà di un anno civile.\nGennaio ha, secondo l'astrologia, dapprima il sole in Capricorno, quindi in Acquario, ma astronomicamente il sole si trova nella costellazione del Sagittario fino al 19, giorno in cui passa nel Capricorno.\nIl nome gennaio deriva dal dio romano Giano, divinità preposta alle porte e ai ponti, ma più in generale rappresentava ogni forma di passaggio e mutamento. Il calendario romano originale era più breve di quello gregoriano, in quanto i Romani consideravano l'inverno un periodo senza mesi. Fu Numa Pompilio ad aggiungere gennaio e febbraio, rendendo l'anno uguale a quello solare. Sebbene marzo rimase il primo mese dell'anno, gennaio lo divenne di fatto in quanto era il periodo in cui venivano scelti i consoli.\nIl primo giorno del mese è Capodanno.\nNomi storici del mese sono, oltre al romano Ianuarius, il Sassone Wulf-monath e il termine usato da Carlo Magno Wintarmanoth. In finlandese, il mese è chiamato tammikuu, ovvero \"mese della farnia\", mentre in ceco leden, che significa \"mese del ghiaccio\"."
    },
    {
        "id": "02xx5",
        "description": "Febbraio è il secondo mese dell'anno secondo il calendario gregoriano ed è l'unico che conta di 28 giorni. Viene dopo gennaio e prima di marzo ed è il terzo ed ultimo mese dell'inverno nell'emisfero boreale, dell'estate nell'emisfero australe.\nAstrologicamente febbraio incomincia con il sole nell'Acquario e termina con il sole nei Pesci, mentre astronomicamente incomincia con il Capricorno e termina con l'Acquario."
    },
    {
        "id": "04wzr",
        "description": "Marzo è il terzo mese dell'anno secondo il calendario gregoriano, ed il primo della primavera nell'emisfero boreale, dell'autunno nell'emisfero australe, conta di 31 giorni e si colloca nella prima metà di un anno civile. Il nome deriva dal dio romano Marte, dio della guerra, poiché era proprio nel mese di marzo che in genere iniziavano le guerre."
    },
    {
        "id": "0lkm",
        "description": "Aprile è il quarto mese dell'anno in base al calendario gregoriano, ed il secondo della primavera nell'emisfero boreale, dell'autunno nell'emisfero australe, consta di 30 giorni e si colloca nella prima metà di un anno civile.\nSecondo alcune interpretazioni, il nome deriva dall'etrusco Apro, a sua volta dal greco Afrodite, dea dell'amore, a cui era dedicato il mese di aprile. Secondo altre teorie, il nome deriva invece dal latino aperire per indicare il mese in cui si \"schiudono\" piante e fiori.\nLa sua traduzione in lingua inglese, \"April\", è usata come nome proprio."
    },
    {
        "id": "04w_7",
        "description": "Maggio è il quinto mese dell'anno secondo il calendario gregoriano ed il terzo ed ultimo mese della primavera nell'emisfero boreale, dell'autunno nell'emisfero australe, consta di 31 giorni e si colloca nella prima metà di un anno civile. Il nome potrebbe derivare dalla dea romana Maia. Nella cultura cristiana maggio è il mese dedicato alla Madonna. La traduzione inglese, May, è usata come nome proprio femminile."
    },
    {
        "id": "040fb",
        "description": "Giugno, denominato anche Mese del Sole o Mese della Libertà, è il 6º mese dell'anno secondo il calendario gregoriano, ed è il primo mese dell'estate nell'emisfero boreale e il primo dell'inverno nell'emisfero australe; consta di 30 giorni e si colloca nella prima metà di un anno civile. Il nome deriva dalla dea Giunone, moglie di Giove.\nLa denominazione Mese del Sole deriva dal fatto che in corrispondenza del 21º giorno del mese, ovvero nel solstizio d'estate, l'asse terrestre presenta un'inclinazione tale da garantire la massima durata di luce nell'arco di un giorno. In contrasto con il solstizio d'estate, il solstizio d'inverno che cade il 22 dicembre, rappresenta il giorno dell'anno solare più corto, in quanto l'asse terrestre raggiunge un valore di declinazione negativa, rappresentando quindi l'inizio della stagione invernale nell'emisfero boreale. La traduzione inglese del nome, June, viene usata come nome proprio femminile. E' invece comunemente soprannominato Mese della Libertà in quanto gli alunni terminano la scuola."
    },
    {
        "id": "040fv",
        "description": "Luglio è il settimo mese dell'anno secondo il calendario gregoriano ed il secondo mese dell'estate nell'emisfero boreale, dell'inverno nell'emisfero australe, consta di 31 giorni e si colloca nella seconda metà di un anno civile. Il mese fu chiamato così in onore di Giulio Cesare, nato il 13 di questo mese. Anteriormente, nel calendario di Romolo, era chiamato Quintile."
    },
    {
        "id": "0ll3",
        "description": "Agosto è l'ottavo mese dell'anno secondo il calendario gregoriano, consta di 31 giorni e si colloca nella seconda metà di un anno civile. Anticamente chiamato sextilis, il mese fu rinominato augustus dal Senato romano, nell'anno 8 a.C., in onore dell'imperatore Augusto, dal quale prende il nome anche il ferragosto. Sempre il senato aggiunse un giorno alla durata, levandolo a febbraio, per renderlo uguale a luglio"
    },
    {
        "id": "06vkl",
        "description": "Settembre è il nono mese dell'anno secondo il calendario gregoriano, conta 30 giorni e si colloca nella seconda metà di un anno civile.\nI segni zodiacali di settembre sono Vergine e Bilancia, mentre le stagioni sono estate e autunno, infatti settembre è l'ultimo mese di estate e il primo di autunno. Il mese è costituito da 720 ore, 43.200 minuti, 2.592.000 secondi.\nIl nome deriva dal latino september, a sua volta da septem, \"sette\", perché era il settimo mese del calendario romano, che iniziava con il mese di marzo. Nel 37 l'imperatore Caligola mutò il nome del mese in \"Germanico\" in onore dell'omonimo padre, ma alla morte dell'imperatore il nome tornò quello originale. Nell'89 il nome fu nuovamente cambiato in \"Germanico\", questa volta per celebrare una vittoria dell'imperatore Domiziano sui Chatti, ma anche Domiziano fu assassinato e il nome del mese ripristinato. Destino breve ebbe anche la riforma del calendario operata da Commodo, nella quale il mese di settembre prendeva il nome di Amazonius.\nNel calendario rivoluzionario francese l'anno terminava a cavallo del mese di settembre: fino al 16\/17 di settembre si era nel mese di Fruttidoro, poi c'erano cinque giorni detti \"Sanculottidi\", sei negli anni bisestili, infine, dal 22 settembre alla fine del mese si cadeva nel primo mese del calendario rivoluzionario, Vendemmiaio."
    },
    {
        "id": "05lf_",
        "description": "Ottobre è il decimo mese dell'anno secondo il calendario gregoriano ed il secondo mese dell'autunno nell'emisfero boreale, della primavera nell'emisfero australe; consta di 31 giorni e si colloca nella seconda metà di un anno civile.\nIl nome deriva dal latino october, perché era l'ottavo mese del calendario romano, che iniziava con il mese di marzo. L'imperatore Commodo operò una riforma in base alla quale il mese assumeva uno dei suoi titoli, Invictus, ma dopo la sua morte la riforma fu abbandonata.\nNel calendario persiano corrispondeva al mese di Mehr e poi a quello di Aban.\nNel calendario rivoluzionario francese ottobre corrispondeva a due mesi: a Vendemmiaio fino al 22\/24 ottobre, successivamente a Brumaio."
    },
    {
        "id": "05cw8",
        "description": "Novembre è l'undicesimo mese dell'anno secondo il calendario gregoriano ed il terzo ed ultimo mese dell'autunno nell'emisfero boreale, della primavera nell'emisfero australe, conta di 30 giorni e si colloca nella seconda metà di un anno civile."
    },
    {
        "id": "028kb",
        "description": "Dicembre è il dodicesimo ed ultimo mese dell'anno secondo il calendario gregoriano, conta di 31 giorni e si colloca nella seconda metà di un anno civile.\nEra il decimo mese del calendario romano, che iniziava con il mese di marzo.\nLa Chiesa cristiana celebra il Natale di Gesù il 25 dicembre.\nIl 21 dicembre o 22 dicembre inizia l'Inverno nella parte boreale, mentre nella parte australe inizia l'Estate.\nIl 26 dicembre si festeggia Santo Stefano, il giorno successivo al Natale.\nIl 31 dicembre si festeggia San Silvestro, ultimo giorno dell'anno."
    },
    {
        "id": "0fm3w",
        "description": "Il nord o settentrione o mezzanotte è uno dei quattro punti o direzioni cardinali. È opposto al sud e perpendicolare a est e ovest. Nello specifico della cultura occidentale, il nord è il punto cardinale principale usato per definire le altre direzioni.\nÈ la direzione a sinistra dell'osservatore orientato verso est e a destra di quello orientato verso ovest."
    },
    {
        "id": "0k7ny",
        "description": "Il sud o meridione o mezzogiorno è uno dei quattro punti o direzioni cardinali. È opposto al nord e perpendicolare a est e ovest.\nÈ la direzione a destra dell'osservatore orientato verso est e a sinistra di quello orientato verso ovest.\nL'angolo compreso tra il segmento che unisce la Terra al Sole a mezzogiorno e il piano dell'orizzonte del luogo, interseca l'orizzonte del luogo sulla sfera celeste nel punto chiamato Sud."
    },
    {
        "id": "0gkh2",
        "description": "L'ovest o occidente o ponente è uno dei quattro punti o direzioni cardinali. È opposto all'est e perpendicolare a nord e sud.\nOvest è la direzione verso la quale il Sole tramonta all'equinozio."
    },
    {
        "id": "0gkhl",
        "description": "L'est o oriente o levante è uno dei quattro punti o direzioni cardinali. È opposto all'ovest e perpendicolare a nord e sud.\nPer un osservatore ubicato sulla superficie terrestre, l'est è la direzione sull'orizzonte indicante il punto dal quale sorge il Sole agli equinozi."
    },
    {
        "id": "0j0k",
        "description": "L'Asia è il più vasto dei continenti della Terra, con una superficie più di quattro volte maggiore di quella dell'Europa e pari a circa un terzo di tutte le terre emerse."
    },
    {
        "id": "059g4",
        "description": "L'America del Nord o Nord America o America Settentrionale e Centrale o Nord e Centro America è un subcontinente, della Terra. In particolare l'America del Nord rappresenta la parte maggioritaria dell'America.\nL'America del Nord è contenuta completamente nell'emisfero boreale ed è delimitata a nord dal Mare Glaciale Artico, a est dall'Oceano Atlantico, a sud-est dall'America del Sud e dal Mar dei Caraibi, a sud e a ovest dall'Oceano Pacifico. Copre una superficie di circa 24.709.000 km² che corrisponde al 4,8% circa della superficie terrestre e al 16,5% circa delle terre emerse. Nel luglio 2007 la sua popolazione è stata stimata in quasi 524,32 milioni di persone. Per superficie è il terzo continente del mondo. Per popolazione è il quarto continente del mondo."
    },
    {
        "id": "06n3y",
        "description": "L'America del Sud o Sud America o America Meridionale è la parte del continente americano posta a sud dell'America Centrale. Viene attualmente considerata da alcuni un subcontinente, da altri un continente a sé stante. È, con l'America Settentrionale e l'America Centrale, una delle tre macroregioni in cui attualmente viene suddivisa l'America.\nÈ contenuta interamente nell'emisfero occidentale e per la maggior parte nell'emisfero australe. È bagnata ad ovest dall'oceano Pacifico, a nord e ad est dall'oceano Atlantico. L'America Centrale e il mar dei Caraibi si trovano a nord-ovest.\nHa una superficie di 18 841 000 km², che corrisponde a quasi il 3,5% della superficie terrestre. All'inizio del 2005 la sua popolazione è stata stimata in più di 371 090 000 di abitanti."
    },
    {
        "id": "02j9z",
        "description": "L'Europa è una regione geografica della Terra costituita da un subcontinente che comprende la penisola situata nella parte occidentale del continente Eurasia e le isole ad essa prossime. In seguito a fattori storico-culturali, è comunque tradizionalmente considerata essa stessa un continente, benché fra i più piccoli: la sua superficie infatti si estende per soli 10.832.312 km², popolati tuttavia da circa 805.974.129 abitanti che la portano ad essere il terzo continente più popolato.\nIl suo confine naturale è costituito per un tratto dal mare: è delimitata a nord dal mare Glaciale Artico, ad ovest dall'oceano Atlantico, a sud dal mar Mediterraneo, a sud-est dal mar Nero e dal Caucaso, ad est dal mar Caspio, dalla catena montuosa degli Urali e dal fiume Ural.\nLa storia europea e la sua cultura hanno influenzato notevolmente tutto il mondo civilizzato. La penetrazione del mare ha sempre favorito le comunicazioni fra le popolazioni delle diverse regioni e frequenti sono state le migrazioni verso le altre regioni del mondo. Il clima mite di buona parte del continente, inoltre, ha fatto sì che divenisse densamente abitata."
    },
    {
        "id": "0dg3n1",
        "description": "L'Africa è un continente della Terra, separato dall'Asia, a nord-est, dall'artificiale Canale di Suez. È attraversata dall'equatore e caratterizzata da una grande varietà di climi. Per estensione del territorio, è il terzo continente dopo Asia e America, e assieme all'Eurasia forma il cosiddetto Continente Antico."
    },
    {
        "id": "0jfx",
        "description": "L'Antartide è il continente più meridionale della Terra, contrapposto all'Artide, e comprende le terre e i mari che circondano il Polo Sud.\nSituato nell'emisfero australe a sud del Circolo polare antartico è circondato dai mari antartici. Con una superficie complessiva di circa 14 milioni di km² è il quarto continente in ordine di grandezza, dopo Asia, Africa e America. Il 98% è coperto da ghiacci il cui spessore medio è di 1 600 m."
    },
    {
        "id": "09pkq0",
        "description": "L'Australia è parte del più piccolo continente della Terra e comprende la terraferma australiana e le isole più vicine come la Tasmania, la Nuova Guinea, le Isole Aru e le Isole Raja Ampat, che fanno parte della stessa massa geologica. La superficie del continente è di circa 8.468.300 chilometri quadrati e la popolazione supera i 30 milioni di abitanti.\nQuando il livello del mare era più basso, durante il Pleistocene incluso l'ultimo massimo glaciale, circa 18.000 anni prima di Cristo, tutti questi territori formavano un'unica massa emersa. Successivamente con l'innalzamento del livello del mare i territori più bassi vennero sommersi."
    },
    {
        "id": "05p553",
        "description": "Un film commedia è un genere di film che pone l'accento sull'umorismo. I film di questo genere solitamente hanno un lieto fine. Il genere della commedia non va scambiato col film comico, dove lo scopo principale è quello di far ridere il pubblico."
    },
    {
        "id": "05p553",
        "description": "Una commedia è un componimento teatrale o un'opera cinematografica dalle tematiche leggere o atto a suscitare il riso, vertente assai spesso su amori controversi, perlopiù a lieto fine. Il termine ha assunto nei secoli varie sfumature di significato, spesso allontanandosi di molto dal carattere della comicità. La commedia, nella sua forma scritta, ha origine in Grecia nel VI secolo a.C."
    },
    {
        "id": "03npn",
        "description": "Il cinema dell'orrore o horror è un genere cinematografico caratterizzato dalla presenza di scene ed eventi finalizzate a suscitare nello spettatore emozioni di orrore, paura e disgusto. Le trame solitamente vedono la presenza dell'ignoto in senso spesso ostile nel mondo di tutti i giorni."
    },
    {
        "id": "0jtdp",
        "description": "Per documentario si intende generalmente una vasta categoria di prodotti audiovisivi destinati a vario titolo e con tecniche di realizzazione molteplici, alla rappresentazione visiva dei più disparati aspetti della realtà.\nUn film documentario è una produzione di carattere culturale, informativo, sociale, politico, scientifico, divulgativo, inteso come atto creativo o semplicemente finalizzato alla diffusione della conoscenza di diversi aspetti della società e dello scibile umano. Nel primo caso si ha il documentario di creazione o d'autore, inteso come opera cinematografica senza necessariamente fini informativi, mentre nella seconda ipotesi si parla di documentario divulgativo.\nI documentari di minore impegno artistico non hanno dei formati o degli argomenti predefiniti: trattano soprattutto di argomenti a carattere scientifico o naturalistico, cercando di divulgare la conoscenza accademica in modalità di facile accesso per le masse indistinte. Nella storia del documentario hanno fatto però la loro comparsa anche grandi artisti come ad es. Robert Flaherty, Dziga Vertov, Joris Ivens e John Grierson, che appartengono a buon diritto alla storia del grande cinema.\nI film documentari che, per finalità narrative, contengono al loro interno sequenze ricostruite e\/o interpretate da attori vengono comunemente definiti docu-fiction o docu-drama e in questa veste hanno spesso una distribuzione in televisione. Invece i film che si presentano come documentari solo come artificio narrativo, ovvero non rappresentano la realtà ma vicende di fantasia, sono chiamati falsi documentari o docu-drama."
    },
    {
        "id": "07s9rl0",
        "description": "Un film drammatico è un film che si basa su un profondo sviluppo dei personaggi, dell'interazione tra essi e tratta temi altamente emozionali. In un buon film drammatico, il pubblico è in grado di sperimentare ciò che sono i personaggi ed ha la sensazione di identificarsi con loro.\nQuesto genere potrebbe essere particolarmente utile per confutare lo stereotipo o qualsiasi altra troppo semplicistica generalizzazione della settima arte e dimostrare che la stessa si trova ad un più complesso livello. Alcuni film del genere potrebbero anche essere terapeutici, mostrando come i personaggi fanno fronte con i loro problemi, le sfide, ed essere in un certo modo in grado di far identificare lo spettatore con i personaggi.\nQuesto genere di film può essere in contrasto con un film d'azione, che si basa su ritmi incalzanti e l'azione si sviluppa scarsamente i caratteri."
    },
    {
        "id": "0hcr",
        "description": "Con il termine animazione si intende, nell'ambito televisivo e cinematografico, tutto ciò che concerne audiovisivi prodotti mediante disegni animati o animazioni a passo uno. Corrisponde ad \"animazione\" sia il film animato che la serie televisiva animata, senza distinzione di tecnica o di nazionalità.\nL'illusione artificiosa dell'animazione si produce, esattamente come per le pellicole dal vero, mediante la rapida successione di pose, che superando il tempo di percezione dell'occhio umano, restituisce l'impressione di osservare un qualcosa in movimento. La differenza principale risiede nel fatto che le pose anziché raffigurare attori in recita, sono costituite da disegni o da fotografie di pupazzi.\nLa frequenza di scambio dei disegni si misura in fotogrammi al secondo; il valore minimo accettabile di fps era considerato in passato di 12, al quale però l'immagine può presentare un effetto lampeggiante, sicché è ora considerato di 16. Invece i valori standard di fps sono: 24, per il Cinema; 25, per i sistemi televisivi europei PAL, 30 per la televisione NTSC.\nLe tecniche di animazione trovano impiego in vari campi della cinematografia: in passato sono servite per realizzare degli effetti speciali e si utilizzano anche nelle pellicole in tecnica mista."
    },
    {
        "id": "06n90",
        "description": "La fantascienza è un genere di narrativa popolare di successo sviluppatosi nel Novecento, che ha le sue radici nel romanzo scientifico. Dalla letteratura la fantascienza si è presto estesa agli altri mass media, anzitutto il cinema, quindi i fumetti e la televisione.\nLa fantascienza ha come tema fondamentale l'impatto di una scienza e\/o una tecnologia – attuale o immaginaria – sulla società e sull'individuo. I personaggi, oltre che esseri umani, possono essere alieni, robot, cyborg, mostri o mutanti; la storia può essere ambientata nel passato, nel presente o, più frequentemente, nel futuro.\nIl termine è usato, in senso più generale, in riferimento a qualsiasi tipo di letteratura di fantasia che includa un fattore scientifico, comprendendo a volte ogni genere di racconto fantastico; un certo grado di plausibilità scientifica rimane tuttavia un requisito essenziale.\nL'espressione inglese science fiction fu coniata da Hugo Gernsback nel 1926. Gernsback inizialmente chiamò questo genere di storie scientific fiction. L'espressione poi si contrasse in scientifiction, per ridursi all'attuale science fiction. La traduzione italiana fantascienza, attraverso un calco linguistico, è attribuita a Giorgio Monicelli nel 1952."
    },
    {
        "id": "02kdv5l",
        "description": "Il film d'azione è un genere cinematografico dove parte della storia è raccontata per mezzo dell'azione, in cui uno o più eroi sono soggetti a una serie di sfide che richiedono prodezze fisiche, che riguardano gli ostacoli che devono essere superati. Tali film includono dunque svariate scene di lotta, sparatorie, inseguimenti automobilistici, esplosioni e acrobazie di stuntman. La trama e lo sviluppo del personaggio sono generalmente elementi secondari. Il genere è strettamente connesso coi film thriller e i film d'avventura, e talvolta può disporre di coreografie di arti marziali o elementi di spionaggio.\nI film di arti marziali, e di spionaggio sono considerati un sottogenere di film d'azione per le loro eguali caratteristiche rappresentate.\nDa notare che mentre l'azione è sempre stata un elemento alla base dei film, il \"film d'azione\" come un genere a sé stante ha iniziato a svilupparsi intorno al 1970. Nonostante i film d'azione siano sempre stati una fonte sicura di guadagno per gli studi cinematografici, ottenendo grandi successi commerciali al botteghino fin dalla loro nascita, sono stati relativamente pochi quelli che sono riusciti a raccogliere gli elogi della critica."
    },
    {
        "id": "01jfsb",
        "description": "Il thriller è un genere di fiction che utilizza la suspense, la tensione e l'eccitazione come elementi principali della trama. Derivato dal giallo, è assai diffuso sia in letteratura, che nel cinema o nella televisione. Più diffuso negli Stati Uniti che in Europa, il genere thriller è a sua volta suddiviso in diversi, in parte coincidenti, sottogeneri.\nIl thriller stimola fortemente gli stati d'animo del fruitore dell'opera innestando, tramite l'anticipazione, un alto livello di aspettativa e al contempo di incertezza, sorpresa, ansia e\/o terrore. In particolare nelle fiction cinematografiche e televisive, i thriller tendono ad essere adrenalinici, esaltanti e dal ritmo incalzante. Accorgimenti tipicamente letterari quali falsi indizi, colpi di scena e complotti sono ampiamente utilizzati. La trama del thriller è di solito portata avanti dal cattivo che crea ostacoli che il protagonista deve poi superare.\nL'obiettivo dei thriller è in generale quello di mantenere alta l'attenzione del fruitore tramite l'espediente della tensione. Il protagonista si trova contro un ostacolo o un mistero. Qualsiasi sia il sottogenere, il thriller mette in risalto il pericolo che il protagonista si trova di fronte. Questa tensione viene costruita nel corso di tutta l'opera e può condurre ad un climax altamente stressante. L'insabbiamento di informazioni importanti nel corso della trama e gli inseguimenti con scontri fisici sono comuni nelle trame di tutti i sottogeneri thriller, anche se ogni sottogenere ha le proprie caratteristiche uniche e metodi per tenere alta la tensione."
    },
    {
        "id": "02l7c8",
        "description": "I film romantici sono storie d'amore che si concentrano sulla passione, sull'emozione e sul coinvolgimento affettuoso dei personaggi principali e il viaggio compiuto dal loro sentimento d'amore porta attraverso il corteggiamento o il matrimonio. Il film romantico basa la storia d'amore o la ricerca dell'amore al centro della trama principale. Occasionalmente, gli amanti devono affrontare ostacoli come problemi finanziari, malattie, varie forme di discriminazione, vincoli psicologici o familiari che minacciano di rompere la loro unione d'amore. Come in tutte le relazioni sentimentali, le tensioni della vita giorno per giorno, tentazioni, e le differenze nella compatibilità compongono le trame dei film romantici.\nI film romantici spesso approfondiscono i temi essenziali come l'amore a prima vista, i giovani con figli l'amore, l'amore non corrisposto, l'amore ossessivo, l'amore sentimentale, l'amore spirituale, l'amore proibito, l'amore sessuale e passionale, l'amore sacrificale esplosivo e l'amore distruttivo, e l'amore tragico . I film romantici fungono da grandi fughe e fantasie per gli spettatori, soprattutto se le due persone finalmente superano le loro difficoltà, dichiarano il loro amore, e sperimentarno la vita \"felici e contenti\", implicitata da una riunificazione con bacio finale."
    },
    {
        "id": "01hmnh",
        "description": "Fantasy è un genere letterario sviluppatosi dalla seconda metà dell'Ottocento, i cui elementi dominanti sono il mito, il soprannaturale, l'immaginazione, l'allegoria, la metafora, il simbolo e il surreale. In questo filone rientrano quelle storie di letteratura fantastica dove gli elementi fantastici non vengono spiegati in maniera scientifica.\nDalla letteratura la fantasy si è presto estesa ad altri mass media, anzitutto il cinema, quindi i fumetti, i giochi di ruolo, i librogame, la televisione, la radio, i videogiochi e la musica. Nelle arti figurative è rappresentata soprattutto dall'illustrazione fantasy legata al mercato editoriale.\nQuale genere, la fantasy viene di volta in volta associata o contrapposta agli altri sottogeneri della letteratura fantastica, ossia fantascienza e horror. Vari scrittori e critici anglosassoni preferiscono usare il termine cumulativo di speculative fiction a causa della sempre più frequente contaminazione tra i generi."
    },
    {
        "id": "0g65_",
        "description": "Il videogioco d'avventura, più noto semplicemente come avventura, è un genere di videogioco caratterizzato dall'esplorazione, risoluzione di enigmi, interazione con personaggi di gioco ed è incentrato sulla narrazione piuttosto che sulle sfide basate sulla prontezza di riflessi."
    },
    {
        "id": "06by7",
        "description": "La musica rock è un genere musicale, nato nel corso degli anni cinquanta e sessanta nel Regno Unito e negli Stati Uniti, che trae le sue origini dalla musica dei decenni precedenti, in particolare dal rock and roll, dal blues, dal rhythm and blues e dal country, con richiami di musica folk. Il suono del rock ruota prevalentemente intorno alla chitarra elettrica, alla quale si aggiungono strumenti ritmici come il basso elettrico, la batteria, una seconda chitarra e strumenti a tastiera come l'organo Hammond, il pianoforte, la tastiera e, alla fine degli anni sessanta, sintetizzatore; altri strumenti come il sassofono e l'armonica a bocca sono usati, perlopiù per assolo. Possono essere inoltre presenti archi ed ottoni.\nTra la metà degli anni sessanta ed i primi anni settanta, la musica rock ha sviluppato diversi sottogeneri; si è mescolata con la musica folclorica creando il folk rock, con il blues per creare blues-rock e con il jazz per creare la fusion. In seguito, il rock ha incorporato influenze soul, funk e della musica latina, sviluppando altri sottogeneri; nei settanta sono nati il soft rock, il rock elettronico, il glam rock, l'heavy metal, l'hard rock, il progressive rock ed il punk rock. Negli ottanta la new wave, l'hardcore punk e l'alternative rock, mentre negli anni novanta il grunge, il Britpop, l'indie rock ed il post rock."
    },
    {
        "id": "064t9",
        "description": "Con il termine musica leggera, il cui uso è generalmente equiparabile al termine inglese pop music ovvero musica pop, o più semplicemente pop, si intende un genere di musica popolare che trova le proprie origini negli anni '50 e nella musica rock and roll. L'espressione italiana definisce un tipo di musica di facile ascolto e poco elaborata, spesso ridotta a semplice intrattenimento e destinata al consumo di massa, mentre i termini inglesi \"popular music\" e \"pop music\" sono spesso intercambiabili quando indicano generi musicali popolari e di massa, includendo potenzialmente ogni stile. In effetti, la musica leggera raggruppa in sé un insieme di tendenze musicali affermatesi a partire dal XX secolo, caratterizzate da un linguaggio relativamente semplice e in alcuni casi schematico. La musica leggera è strettamente inserita nel circuito di diffusione commerciale mondiale con incisioni discografiche, video, festival, concerti-spettacolo, trasmissioni e reti televisive e radiofoniche. Se la semplicità del linguaggio musicale e il disimpegno tematico distinguono la musica leggera dalla cosiddetta \"musica colta\" e underground, la presenza di una vera e propria industria la differenzia dalla musica popolare."
    },
    {
        "id": "03_d0",
        "description": "Il jazz è un genere musicale di origine statunitense nato nei primi anni del XX secolo nelle comunità afroamericane del sud degli Stati Uniti. Frutto di una confluenza di tradizioni musicali africane ed europee, le sue caratteristiche peculiari sono l'uso intenso di improvvisazione, il ritmo swing spesso sincopato, la poliritmia e il tono malinconico dato dall'uso delle blue note.\nSin dai primi tempi il jazz ha incorporato nel suo linguaggio i generi della musica popolare americana, dal ragtime, al blues, alla musica leggera e colta dei grandi compositori americani. In tempi più recenti il jazz si è mescolato con tutti i generi musicali moderni anche non statunitensi, come il samba, la musica caraibica e il rock.\nIl jazz si è trasformato, nel corso di tutto il XX secolo, evolvendosi in una gran varietà di stili e sottogeneri: dal dixieland di New Orleans dei primi anni, allo swing delle big bands negli anni trenta e quaranta, dal bebop della seconda metà degli anni quaranta, al cool jazz e al hard bop degli anni cinquanta, dal free jazz degli anni sessanta alla fusion degli anni settanta, fino alle contaminazioni con il funk e l'hip hop dei decenni successivi."
    },
    {
        "id": "01lyv",
        "description": "Il country, anche detto country music, country and western music o country-western, è il risultato dell'unione di forme popolari della musica americana sviluppatasi nel sud degli Stati Uniti.\nSi sviluppa grazie agli influssi della musica tradizionale del sud, dei tradizionali duos, gruppi musicali formati da fratelli e della musica folk degli immigrati anglo-irlandesi.\nQuesto genere musicale si compone di molti filoni artistici; i principali tra essi sono:\n⁕il Bluegrass, parte acustica della Country Music, caratterizzata da veloci assoli di mandolino, banjo e violino, genere popolarizzato da Bill Monroe e dai Foggy Mountain Boys\n⁕la musica western, caratterizzata da tradizionali ballate.\nAltri generi che derivano o originano dalla country music sono il Western swing, il Bakersfield sound, l'Outlaw Country, il Cajun e l'Honky tonk.\nVernon Dalhart fu il primo cantante country ad avere successo nazionale. Altri artisti famosi di quell'epoca furono i Blue Sky Boys, Riley Puckett, Don Richardson, Fiddling John Carson, Ernest Stoneman, Charlie Poole and the North Carolina Ramblers e Gid Tanner & The Skillet Lickers."
    },
    {
        "id": "0glt670",
        "description": "L'hip hop è un movimento culturale nato nell'anno 1973. Il movimento ha probabilmente mosso i primi passi con il lavoro di DJ Kool Herc che, competendo con DJ Afrika Bambaataa, si dice abbia inventato il termine \"hip hop\" per descrivere la propria musica. Cuore del movimento è stato il fenomeno dei Block party: feste di strada, in cui i giovani afroamericani e latino americani interagivano suonando, ballando e cantando a ritmo della musica che è in 4\/4. Parallelamente il fenomeno del writing contribuì a creare un'identità comune in questi giovani che vedevano la città sia come spazio di vita sia come spazio di espressione,ogni persona era libera di esprimere i propri sentimenti con questo nuovo metodo musicale. Negli anni ottanta\/anni novanta, gli aspetti di questa cultura hanno subito una forte esposizione mediatica varcando i confini americani ed espandendosi in tutto il mondo. Il riflesso di questa cultura \"urbana\" ha generato oggi un imponente fenomeno commerciale e sociale, rivoluzionando il mondo della musica, della danza, dell'abbigliamento e del design."
    },
    {
        "id": "03lty",
        "description": "L'heavy metal, è un genere di musica rock. Derivante dall'hard rock, è caratterizzato da ritmi fortemente aggressivi e da un suono potente, ottenuto attraverso l'enfatizzazione dell'amplificazione e della distorsione delle chitarre, dei bassi, e, spesso, persino delle voci. Esiste una moltitudine di stili e sottogeneri dell'heavy metal; di conseguenza esistono sottogeneri più melodici e commerciali, ed altri dalle sonorità estreme e underground.\nGià molto popolare negli anni settanta ed ottanta, ha continuato ad avere successo nei decenni seguenti e si è inoltre diversificato in numerosi sottogeneri. Moltissimi sono gli artisti e i gruppi ascritti al metal, sia nei meccanismi musicali ufficiali che in ambito underground.\nEsso ha dato vita ad un movimento prevalentemente apolitico che spaziava a volte nell'anarchia, e sfruttava i simboli che sottolineassero una rottura con la morale vigente."
    },
    {
        "id": "05r6t",
        "description": "Il punk rock, spesso abbreviato in punk, è il nome di un genere musicale che ha avuto il suo apice fra il 1976 e il 1979, pur rimanendo tuttora fra i generi più importanti e stilisticamente influenti nella storia del rock. È stato la corrente musicale sostenuta dai punk di tutto il mondo e comprende al suo interno una miriade di sottogeneri, alcuni dei quali continuano ad essere molto popolari ancor oggi.\nTra i principali esponenti, nella sua fase iniziale, figurano gruppi inglesi come Sex Pistols, The Damned, The Clash e The Stranglers, e americani come Ramones, Misfits, Dead Boys, Johnny Thunders & the Heartbreakers."
    },
    {
        "id": "0ggq0m",
        "description": "Con il termine musica classica ci si riferisce a quella parte della musica colta composta e radicata nella tradizione scritta della musica occidentale che comprende il vasto periodo che va dal XI° secolo ai nostri giorni. Le norme cardine di tale tradizione furono codificate tra il 1550 ed il 1900; ma, in effetti, questo termine indica soltanto un breve periodo della produzione musicale europea, avvenuto tra il 1730 e il 1830 circa. Infatti il periodo classico, detto anche classicismo, è rappresentato dallo stile che succedette quello delle due correnti artistiche nate agli inizi del Settecento dal barocco: lo stile rococò e la corrente Sturm und Drang. Lo strutturarsi d'una forma d'arte definibile come classica fu possibile grazie a personaggi come Winckelmann che, in un clima di secondo umanesimo, sentirono l'esigenza di far coesistere passione e semplicità, stati d'animo e rigore formale. Infatti il classicismo somma creativamente la chiarezza del rococò con la passionalità dello Sturm und Drang, e raggiunge sul piano tecnico l'assoluta proporzione della forma, delle sue parti e dei singoli elementi, rifacendosi all’idea classica antica. Quindi la struttura delle composizioni, la durata delle frasi melodiche, l’alternanza di soggetti musicali, così come molti dei procedimenti armonici e melodici, assumono, nel periodo classico, forme ben definite, rapporti equilibrati e schemi prefissati mai raggiunti in precedenza."
    },
    {
        "id": "02lkt",
        "description": "Per musica elettronica si intende tutta quella musica prodotta o modificata da apparecchiature elettroniche."
    },
    {
        "id": "0155w",
        "description": "Il blues è una forma musicale vocale e strumentale la cui forma originale è caratterizzata da una struttura ripetitiva di dodici battute e dall'uso, nella melodia, delle cosiddette blue note.\nLe radici del blues sono da ricercare tra i canti delle comunità di schiavi afroamericani nelle piantagioni degli stati meridionali degli Stati Uniti d'America. La struttura antifonale e l'uso delle blue note apparentano il blues alle forme musicali dell'Africa occidentale.\nMolti degli stili della musica popolare moderna derivano o sono stati fortemente influenzati dal blues.\nSebbene ragtime e spiritual non abbiano la stessa origine del blues, questi tre stili musicali afroamericani si sono fortemente influenzati tra loro. Altri generi sono derivazioni o comunque sono stati fortemente influenzati da questi: jazz, bluegrass, rhythm and blues, talking blues, rock and roll, hard rock, hip-hop, musica pop in genere.\nLa ricerca musicale di molti artisti ha portato il blues, e soprattutto il jazz, a contatto con molteplici realtà musicali, creando stili sempre nuovi e differenti."
    },
    {
        "id": "06cqb",
        "description": "Il reggae è un genere musicale originario della Giamaica essenzialmente discendente dallo ska, ma sviluppatosi propriamente come leggera variante del rocksteady. Esso inoltre, almeno nelle sue forme classiche, trae elementi dalla musica popolare giamaicana ma soprattutto dagli influssi R&B e soul nordamericani in voga negli Stati Uniti in quell'epoca.\nQuesta musica è solitamente accostata a periodi e movimenti giunti successivamente deviando e filtrando il genere musicale verso altre strade, completamente opposte a quelle delle sue origini e delle primissime diffusioni giovanili. Con l'avvento del culto religioso rasta, capeggiato da Bob Marley, il primo reggae infatti morì definitivamente. Marley trasformò il reggae non solo sotto l'aspetto musicale e ritmico, ma lo diffuse come culto vero e proprio, cambiando notevolmente quelle che erano le radici pure di questo specifico sound. Fu proprio con l'arrivo del roots reggae, che l'autenticità del sound originario scomparve per sempre. In origine sostenuto da rude boy e skinhead, il reggae divenne poi simbolo del culto religioso giamaicano chiamato rastafarianesimo."
    },
    {
        "id": "02w4v",
        "description": "Con il termine ombrello musica popolare, alla quale ci si riferisce anche con il termine inglese popular music, si intende la musica scritta con il linguaggio del popolo e pensata per il popolo, intesa quindi come \"di gradimento generale, diffuso, popolare\", includendo comunemente, ma impropriamente, all'interno di questa dicitura anche la musica folclorica, ossia quella musica proveniente dal popolo, le cui origini si perdono nella notte dei tempi, generalmente non scritta ed in particolar modo per quanto riguarda il canto di tradizione orale. La nozione di musica popolare è frequentemente legata alla distinzione che se ne fa in musicologia dalla musica colta e dalla musica folclorica, assieme alle quali, secondo Philip Tagg, formano un \"triangolo assiomatico\"\nQuesti concetti devono a loro volta essere distinti da quello di musica pop; sebbene evidentemente \"pop\" sia un'abbreviazione di popular, \"musica pop\" indica più specificatamente la musica leggera contemporanea occidentale. Se quindi è vero che la musica pop è musica popolare, non risulta vero il suo contrario; non tutta la musica popolare coincide con la musica pop. La musica popolare comprende poi, da un lato le forme musicali delle controculture e dell'underground, dall'altro molte delle nuove interpretazioni della musica folclorica o del folk revival come la Contemporary folk music. Non si possono infatti definire folk music le linee melodiche scritte oggi, che quindi rientrano nella musica popolare, e gran parte della musica che si confonde con elaborazioni di canti arcaici è invece opera di autore, oppure ancora il canto in lingua sarda No potho reposare scritto da Salvatore \"Badore\" Sini nel 1926; tutti questi esempi si possono definire \"canti d'autore di ispirazione folklorica\"."
    },
    {
        "id": "02x8m",
        "description": "Funk è un termine coniato negli Stati Uniti negli anni cinquanta, per indicare delle caratteristiche ritmiche e sonore presenti in diversi ambiti musicali. Inizialmente il termine fu usato nel jazz per indicare un approccio musicale rude e libero da sofisticazioni, legato al blues, con riff ripetitivi e con un ritmo incalzante. In seguito l'aggettivo funky fu utilizzato sempre più anche in altri ambiti musicali come il soul ed il R&B.\nIl significato del vocabolo funk nello slang degli afroamericani indica generalmente un cattivo odore, come l'odore sprigionato dal corpo in stato di eccitazione, e per estensione poteva significare \"sexy\", \"sporco\", \"attraente\" ma anche \"autentico\", cioè originale e libero da inibizioni."
    },
    {
        "id": "0ggx5q",
        "description": "Per musica dance si intende una vasta famiglia di generi musicali contemporanei, la cui caratteristica comune è la pulsione ritmica creata dalla linea di basso e dalla cassa della batteria, tendenzialmente orientati a fare da accompagnamento per il ballo nelle discoteche.\nStoricamente, la dance deriva dalla disco music e si evolverà nella musica elettronica anni ottanta; si sono succedute nel tempo numerosi sottogeneri e derivazioni, fra cui house, techno, trance e altre. La maggior parte dei generi dance moderni appartengono alla famiglia dell'electronic dance music.\nIn Italia non è infrequente indicare con la dicitura \"musica dance\", secondo un costume che può generare una certa confusione, solo alcuni sottogeneri quali dance pop, eurodance ed italodance, che della musica dance rappresentano solo una frazione."
    },
    {
        "id": "0199g",
        "description": "La bicicletta è un veicolo a propulsione muscolare umana costituito da un telaio cui sono vincolate due ruote allineate una dietro l'altra e dotato di un sistema meccanico per la trasmissione della potenza alla ruota motrice. Dal punto di vista tecnico e normativo, la bicicletta rientra nella più ampia categoria dei velocipedi."
    },
    {
        "id": "019jd",
        "description": "In Italia viene definita imbarcazione una generica unità galleggiante avente dimensioni inferiori ai 24 m, e superiore ai 10 m. E ciò indipendentemente dai sistemi di propulsione utilizzati.\nIn particolare la legislazione italiana definisce col decreto legislativo 18 luglio 2005, n. 171 nell'articolo 3:\n1 . Le costruzioni destinate alla navigazione da diporto sono denominate:\na unità da diporto: si intende ogni costruzione di qualunque tipo e con qualunque mezzo di propulsione destinata alla navigazione da diporto;\nb nave da diporto: si intende ogni unità con scafo di lunghezza superiore a ventiquattro metri, misurata secondo le norme armonizzate EN\/ISO\/DIS 8666 per la misurazione dei natanti e delle imbarcazioni da diporto;\nc imbarcazione da diporto: si intende ogni unità con scafo di lunghezza superiore a dieci metri e fino a ventiquattro metri, misurata secondo le norme armonizzate di cui alla lettera b;\nd natante da diporto: si intende ogni unità da diporto, o con scafo di lunghezza pari o inferiore a dieci metri secondo le norme armonizzate di cui alla lettera b."
    },
    {
        "id": "01bjv",
        "description": "L'autobus è un veicolo automotore che trasporta esclusivamente persone ed i loro bagagli personali. Il termine è composto da due parti: una, \"bus\", dal latino omnibus = \"per tutti\" e il prefisso \"auto\" a sua volta contrazione di autovettura. Oggi è definito brevemente anche solo come bus. In Germania è definito legalmente come Kraftomnibus, in Italia è chiamato anche corriera."
    },
    {
        "id": "0k4j",
        "description": "L'autovettura, è un autoveicolo progettato e costruito per il trasporto privato di persone. Una parte rilevante della sua struttura o carrozzeria, di conseguenza, è dotata di sedili, quello del conducente e quelli dei viaggiatori."
    },
    {
        "id": "09ct_",
        "description": "L'elicottero è un tipo di aeromobile adibito al trasporto di persone e cose per usi civili e militari. È generalmente dotato di uno o più motori a pistoni o a turbina che azionano un complesso di pale che gli permettono di sollevarsi verticalmente, librarsi fermo in volo, spostarsi lateralmente, all'indietro o in avanti e compiere lunghi voli similmente a quanto fa un aeroplano. Più tecnicamente l'elicottero è caratterizzato da un'ala rotante, denominata rotore, che consente il decollo e l'atterraggio verticali e il volo a punto fisso, ovvero un volo sostentato a velocità nulla e quota costante. Rappresenta oggi la categoria di aeromobili più diffusa dopo l'aeroplano."
    },
    {
        "id": "04_sv",
        "description": "La motocicletta, spesso detta mòto per brevità, è un veicolo a 2 ruote, provvisto di motore, appartenente alla categoria dei motoveicoli. In origine, questo tipo di veicolo veniva definito bicicletto a motore, a causa della sua discendenza dalla bicicletta."
    },
    {
        "id": "06q74",
        "description": "La nave è un mezzo di trasporto studiato per il trasporto su acqua di merci o persone."
    },
    {
        "id": "01pz3b",
        "description": "La metropolitana di New York è la rete metropolitana che serve la maggiore città degli Stati Uniti d'America. È una delle più antiche ed estese reti di trasporto pubblico al mondo, con 468 stazioni operative; 368,461 km di tracciato; e un totale di 1355 km includendo tutti i binari. Nel 2007, la metropolitana ha trasportato oltre 1.562 milioni di passeggeri, per una media di oltre 5 milioni ogni giorno lavorativo, 2,9 milioni il sabato e 2,2 milioni la domenica. La metropolitana di New York è seconda solo ai sistemi metropolitani di Tokyo, Mosca e Seoul nel conteggio annuale dei passeggeri e trasporta più passeggeri della somma totale di tutte le altre metropolitane degli Stati Uniti. Nella lista delle metropolitane più utilizzate al mondo è l'unica con servizio effettuato 24 ore al giorno, 365 giorni l'anno.\nLa metropolitana è attualmente sottoposta a lavori di ammodernamento ed espansione. Gli attuali progetti d'espansione includono la Second Avenue Subway nella zona nord di Manhattan, la 7 Subway Extension nella zona ovest di Manhattan e la Fulton Street Transit Center. La stazione South Ferry è stata aperta al servizio dei passeggeri, ma non è ancora completa."
    },
    {
        "id": "0pg52",
        "description": "Il taxi è un'automobile che effettua un servizio trasporto di passeggeri pubblico su piazza a pagamento, ovvero su stazionamento in apposite aree pubbliche, specificatamente in una città con alla guida un autista, definito \"tassista\" o \"taxista\".\nA differenza del trasporto pubblico di linea, dove il percorso e le fermate di salita e discesa sono decisi dall'ente locale affidatore del servizio o dal gestore della linea ferroviaria, tramviaria e di autobus, il servizio offerto dal taxi è definibile come \"porta a porta\". Il taxista in sosta nel parcheggio, o raggiunto con l'eventuale apparecchiatura radiotaxi o app smartphone specifica, acquisisce la richiesta dell'utente, quindi lo preleva all'indirizzo concordato che dev'essere all'interno del comune di appartenenza e lo trasporta infine alla destinazione richiesta. Il taxi può essere fermato \"al volo\" anche per strada. Il servizio è normalmente obbligatorio, tranne alcune deroghe, in tutta l'area comunale mentre è facoltà del conducente accettare o meno una destinazione al di fuori di quest'area.\nIn Italia, per poter effettuare questo tipo di attività, il singolo cittadino deve provvedere a una \"iscrizione a ruolo\" la quale si ottiene previo superamento esame orale da parte di una commissione provinciale presso la Camera di Commercio. Per iscriversi all'albo occorre anche avere il certificato di abilitazione professionale, detto CAP, dopodiché è possibile diventare titolare di una licenza specifica rilasciata dall'Amministrazione comunale del Comune di competenza. Inoltre, per effettuare il servizio, l'autovettura deve essere di colore bianco o grigio, avere almeno 4 porte, avere installato un dispositivo luminoso di riconoscimento posto sul tetto che rechi la scritta \"TAXI\" e deve avere, se previsto dal regolamento comunale, anche un tassametro piombato e omologato all'interno della stessa in ottemperanza alle norme del codice della strada. I regolamenti per il rilascio della licenza differiscono in ogni caso da comune a comune da nazione a nazione."
    },
    {
        "id": "07jdr",
        "description": "Il treno è, nell'accezione più comune del termine, un mezzo di trasporto pubblico atto alla circolazione sulle ferrovie composto da un insieme di elementi identificabili, uniti permanentemente o temporaneamente a formare un unico convoglio. La parola treno deriva da traino che a sua volta deriva dal latino Trahere: tirare; il termine si è modificato nel tempo tramite il francese provenzale. Il treno è stato il primo vero e proprio veicolo di trasporto di massa, e in molti casi ha rappresentato un punto di svolta per l'evoluzione industriale delle nazioni ottocentesche, arrivando quindi a rivestire per molti anni un ruolo centrale nella struttura politica, economica e sociale delle nazioni, nonché conquistando un posto di primo piano nell'immaginario collettivo.\nIl termine \"treno\" si usa anche in altri ambiti, come quello meccanico, o automobilistico. Il termine era in uso anche nel gergo militare, a indicare il complesso formato da un pezzo di artiglieria da campagna e dal relativo carro portamunizioni."
    },
    {
        "id": "07r04",
        "description": "L'autocarro è un veicolo in grado di trasportare merci autonomamente; si tratta di un mezzo di trasporto singolo e differisce dagli altri veicoli adibiti al trasporto su strada, come i rimorchi o i semirimorchi, perché fornito di motricità propria.\nImpropriamente la denominazione di autocarro viene spesso utilizzata anche nel caso che sia accoppiato ad un'appendice, ad esempio un rimorchio, in questo caso è corretto parlare di autotreno; talvolta ci si riferisce, sempre impropriamente, anche al complesso veicolare costituito da un trattore stradale e da un semirimorchio, che formano in questo caso un autoarticolato, regolamentato in maniera differente rispetto all'autotreno.\nL'origine etimologica della parola camion deriva da un termine francese presente dal XIV secolo, in particolare da una voce normanno-piccarda che significava carro. L'uso di tale termine e delle sue derivazioni fu oggetto di interrogazione, da parte di Benito Mussolini, all'Accademia d'Italia sulla sua correttezza ricevendone il consenso."
    },
    {
        "id": "07kfm",
        "description": "Il tram è un mezzo di trasporto su rotaia, utilizzato di massima per il trasporto pubblico cittadino, atto alla circolazione su infrastrutture tranviarie o metrotranviarie."
    },
    {
        "id": "0ddnl",
        "description": "Un traghetto è un mezzo di trasporto che permette l'attraversamento di un ostacolo acquatico incontrato lungo un percorso, solitamente su una distanza relativamente breve, e con un servizio attuato regolarmente."
    },
    {
        "id": "0f6pl",
        "description": "Il filobus è un veicolo a trazione elettrica destinato al trasporto di persone ed alimentato tramite una linea aerea con due conduttori elettrici sospesi sulla sede stradale dai quali il veicolo capta la necessaria potenza elettrica tramite due aste di captazione."
    },
    {
        "id": "09g5h",
        "description": "Un veicolo spaziale è un veicolo in grado di viaggiare nello spazio. I veicoli spaziali comprendono sia sonde spaziali robotiche sia veicoli con equipaggio. Il termine è anche usato per indicare i satelliti artificiali, dato che hanno una definizione simile."
    },
    {
        "id": "013xl3",
        "description": "Un hovercraft o aeroscafo è un veicolo sostentato da un \"cuscino d'aria\" e mosso da una o più eliche. Esso è in grado di spostarsi su diverse superfici. Può essere in grado di spostarsi a velocità superiori ai 150 km\/h. Realizzato in forma industriale o hobbystica in misure che vanno da 2 metri di lunghezza sino a 57 metri. Viene usato per uso dilettantistico, soccorso e militare per la sua rapidità di lancio, la sua velocità e soprattutto per la sua versatilità nell'attraversare superfici di differente composizione. L'hovercraft è stato classificato come penultima invenzione nel settore trasporti, prima dello Space Shuttle.\nSecondo alcuni autori, tecnicamente, un hovercraft può essere classificato come appartenente alla classe degli aeromobili ed in tale ambito, può essere quindi definito come un'aerodina a sostentazione per reazione diretta ed in parte alla classe delle imbarcazioni, anche se non ha eliche immerse in acqua. Di fatto in molti stati e in caso di grossi mezzi per la guida è richiesta una patente aeronautica ed una patente nautica."
    },
    {
        "id": "074d1",
        "description": "Il sottomarino è un mezzo navale progettato per operare principalmente in immersione e questa caratteristica lo distingue dal sommergibile di cui costituisce un'evoluzione.\nUn sottomarino può essere impiegato per scopi militari, scientifici e di soccorso, i diversi ambiti d'impiego ne determinano le caratteristiche.\nLo sviluppo del mezzo subacqueo ha avuto impulso a partire dal 1850 in conseguenza dell'interesse militare per le sue potenzialità belliche ed ha portato il sommergibile a divenire un importante strumento della guerra marittima nel XX secolo. Dalle 200 tonnellate di dislocamento dei sommergibili realizzati nei primi anni di quel secolo si è passati alle 1 800 tonnellate dei sottomarini tedeschi U-Boot Tipo XXI del 1944 per arrivare ai moderni sottomarini nucleari lanciamissili balistici che possono superare le 20 000 tonnellate ed ospitare equipaggi di oltre 170 persone.\nIl progresso tecnologico nell'ingegneria navale ha avuto un ruolo fondamentale nel successo del sottomarino persino superiore a quello rappresentato dallo sviluppo di sistemi d'arma e di sensori sempre più efficienti."
    },
    {
        "id": "057gn",
        "description": "Le monovolume, definite anche con il termine Minivan, sono autovetture caratterizzate da un'elevata spaziosità longitudinale e verticale dell'abitacolo."
    },
    {
        "id": "0342h",
        "description": "La chitarra è uno strumento musicale cordofono, che viene suonato con i polpastrelli, con le unghie o con un plettro.\nIl suono è generato dalla vibrazione delle corde, che sono tese al di sopra del piano armonico che, a sua volta, poggia sulla cassa armonica che amplifica il suono. Le corde sono tese tra il tiracorde, fissato sul ponticello, ed il capotasto, essendo fissate tra il ponticello e le meccaniche poste sulla paletta. Sul manico, la tastiera consente di accorciare la lunghezza della parte di corda vibrante e di suonare la nota o le note desiderate premendo la corda stessa appena dietro il rispettivo tasto.\nLa chitarra ha origine non dal liuto, al contrario di quanto alcuni suppongono erroneamente, ma dalla chitarra barocca.\nLa chitarra di tipo spagnolo o andaluso ha sei corde, ma spesso esistono delle variazioni, ad esempio in Brasile è in uso un tipo di chitarra a 7 corde. Un'altra variazione comune è la chitarra a dodici corde, che però porta la medesima accordatura replicata in ottava da corde accoppiate più sottili. L'accordatura più comune, nota come accordatura spagnola, è Mi-Si-Sol-Re-La-Mi, dalla corda più acuta alla più grave; nell'uso anglosassone, invece, solitamente la si indica come accordatura EADGBE, dalla corda più grave alla più acuta. Questa accordatura, in cui l'intervallo tra due corde adiacenti è di una quarta giusta, si è imposta per ragioni storiche e per la sua praticità nel formare accordi mediante posizioni della mano sinistra non complicatissime. Esistono anche accordature alternative, ad esempio l'accordatura sarda, in cui le corde a vuoto suonano un Do maggiore, e le accordature aperte. Queste accordature vengono usate in alcuni particolari generi musicali. Inoltre molti compositori prescrivono particolari accordature per l'esecuzione di singoli brani."
    },
    {
        "id": "0319l",
        "description": "Il corno è uno strumento musicale a fiato che fa parte degli aerofoni e della sottofamiglia degli ottoni con canneggio conico. Viene anche chiamato Corno francese per essere distinto da quello inglese, ma dal 1971 l'International Horn Society ha suggerito il termine corno per antonomasia.\nIl corno, nella versione moderna più comune con suono fondamentale Fa0, presenta un canneggio conico lungo 3,894 m, avvolto a spirale e terminante in una campana molto svasata. Il piccolo bocchino ha una sezione conica, contrariamente agli ottoni di tipo cilindrico che utilizzano bocchini con sezione a tazza. I corni odierni hanno il bocchino separabile dal corpo dello strumento, in modo che ogni strumentista possa scegliere il modello di bocchino che più gli aggrada. Il suono viene prodotto grazie alla vibrazione delle labbra appoggiate sul bocchino, così come avviene negli altri ottoni.\nLo strumento antico, chiamato corno naturale, era senza valvole e poteva produrre solo gli armonici naturali: per via della lunghezza del canneggio e delle ridotte dimensioni del bocchino produceva gli armonici più acuti e quindi più ravvicinati tra loro.\nI corni moderni possiedono una \"macchina\" con almeno tre valvole, azionate con la mano sinistra, che deviano l'aria in tubature aggiuntive e permettono di produrre tutte le altezze cromatiche. Molti corni possiedono valvole rotative azionate da leve, ma alcuni, come il corno viennese, usano pistoni simili a quelli della tromba."
    },
    {
        "id": "02hnl",
        "description": "La batteria è uno strumento musicale composto da tamburi, piatti e altri strumenti a percussione disposti in modo tale che possano essere suonati da un solo musicista.\nI tamburi che compongono una batteria completa sono: la grancassa, il rullante, uno o più tom tom, infine uno o più timpani. I piatti che possono essere annessi ad una batteria sono: ride, hi-hat detto anche charleston, crash, splash, china. Esiste una vasta gamma di modelli di piatti ognuno disponibile in vari diametri, spessori, profili e forme per poter personalizzare il suono del musicista e della musica che si vuole comporre. Per personalizzare la propria batteria, il musicista può aggiungere uno o più piatti splash, crash, o un numero maggiore di tom o di più casse."
    },
    {
        "id": "013y1f",
        "description": "L'organo è uno strumento musicale universale, della famiglia degli aerofoni, che nasce come vera e propria invenzione nel 275 circa in Alessandria d'Egitto e che attraverso i circa 2300 anni di storia è appartenuto a diversi popoli e culture. Prima di essere scelto come strumento privilegiato all'interno delle varie chiese europee d'impronta cristiana, ha svolto diversissime funzioni, nel mondo ellenico, bizantino, romano e medievale, tra le quali, alla nascita, quello di automa sperimentatore dell'azione delle forze naturali. Successivamente, per la sua valenza musicale, diventato molto di moda nel mondo antico è stato usato negli stadi per competizioni musicali o accompagnamento di gare sportive o ludi gladiatori. A Bisanzio era oggetto di meraviglia, suonato a palazzo solo dalla corte imperiale e successivamente commento delle notti bizantine nei palazzi nobiliari. Nel mondo romano diventa talmente di moda da costituire una specie di pianoforte verticale ante litteram, entrando in quasi tutte le case romane che potevano permetterselo e venendo riprodotto in bassorilievi, stele, monete, mosaici, affreschi e perfino lucerne con la sua forma. Successivamente, ripudiato e osteggiato dai Padri della Chiesa per la sua fortissima valenza profana, sparisce dalla circolazione e si rifugia nei monasteri come strumento privilegiato per lo studio dell'armonia e della nascente prepolifonia. L'organo dovette ancora assolvere diversi compiti profani prima di divenire, con qualche eccesso, strumento principe della musica sacra occidentale. Tra essi anche quello di macchina bellica, trainata su un carro, adatta a terrorizzare i nemici con un suono potentissimo, che si poteva udire a miglia di distanza. Visto l’uso ancora ibrido, l’inizio della piena accettazione nelle chiese avvenne soprattutto attraverso la mediazione dell’insegnamento. Nell’872 papa Giovanni VIII chiese l’invio a Roma di uno strumento costruito in Baviera, assieme allo specialista che sapeva suonarlo, per l’apprendimento della musica dei chierici romani. Ancora oggi l'organo oltre all'uso liturgico, oggi piutosto negletto soprattutto in Italia, riveste quello d'intrattenimento. Nel Novecento commentava i primi film muti in sostituzione del pianoforte, è stato ed è tuttora usato nel jazz, pop, rock e nel commento di partite di baseball. Negli auditorium o in grandi magazzini americani intrettiene i clienti sia in veri e propri concerti sia in esibizioni estemporanee stile organ bar."
    },
    {
        "id": "0l14j_",
        "description": "I flauti sono una famiglia di strumenti musicali appartenenti al gruppo dei legni.\nA differenza di strumenti aerofoni simili come l'oboe o il clarinetto, i flauti non utilizzano un'ancia, ma un labium, ovvero un \"fischietto\", oppure un semplice foro su cui si soffia trasversalmente.\nL'attribuzione dei flauti alla famiglia dei legni deriva dal fatto che, fino al XIX secolo, la materia più utilizzata per la loro costruzione era appunto il legno. Oggi i flauti traversi sono normalmente costruiti in metallo, mentre in legno vengono tuttora prodotti i flauti dritti; ci sono poi flauti, specialmente globulari, costruiti in altri materiali, per esempio le ocarine in terracotta."
    },
    {
        "id": "05r5c",
        "description": "Il pianoforte è uno strumento musicale a corde percosse mediante martelletti azionati da una tastiera.\nLa tastiera è composta da 88 tasti, 52 di colore bianco e 36 di colore nero. I tasti bianchi rappresentano le note: do, re, mi, fa, sol, la, si. I tasti neri, invece, individuano le note bemolli e quelle diesis. Il pianoforte è il più diffuso strumento appartenente ai cordofoni a corde percosse, altri membri sono il clavicordo, oggi limitatamente utilizzato, e il fortepiano, progenitore del pianoforte.\nL'origine della parola pianoforte è italiana ed è riferita alla possibilità che lo strumento offre di suonare note a volumi diversi in base al tocco, possibilità negata invece da strumenti precedenti quali il clavicembalo.\nAnche mediante l'intervento sui pedali, che azionano particolari meccanismi, l'esecutore può modificare il suono risultante.\nChi suona il pianoforte viene chiamato pianista.\nIn quanto strumento dotato di una tastiera e di corde, il pianoforte è simile al clavicordo e al clavicembalo, dai quali storicamente deriva. I tre strumenti differiscono nel meccanismo di produzione del suono:\n⁕nel clavicembalo, le corde vengono pizzicate da un plettro posizionato su un'asticella che si alza quando il tasto viene abbassato, non permettendo così di \"colorire\" il suono;"
    },
    {
        "id": "0mkg",
        "description": "La fisarmonica cromatica, o, più comunemente, fisarmonica, in francese \"accordéon\" è uno strumento musicale aerofono con mantice ad ancia libera; è stata per lunghi anni uno strumento folcloristico legato alla tradizione della danza popolare.\nIl primo brevetto di un accordion, termine oggi usato in molte lingue per indicare la fisarmonica, fu depositato il 6 maggio del 1829 a Vienna dal costruttore di organi e pianoforti Cyrill Demian e dai suoi figli Carl e Guido.\nLe evoluzioni tecniche e costruttive dello strumento hanno sempre più perfezionato il suo timbro e la sua intonazione, favorendo la presenza dello strumento anche in ambiti musicali più colti.\nLa fisarmonica comprende due bottoniere, una a destra e una a sinistra che, si suonano con le relative mani. La bottoniera sinistra ha solitamente il compito di fornire l'accompagnamento musicale e scandire il ritmo, suonando prevalentemente nel registro più grave rispetto a quello bottoniera di destra, su cui invece si suonano tipicamente le melodie.\nTale bottoniera di sinistra è tipicamente costituita da due file di bottoni relativi al registro basso dove ad ogni bottone corrisponde una singola nota e tali note sono disposte per ordine di quinta; seguono altre tre o quattro file di bottoni tipicamente relative al registro immediatamente più acuto, quest'ultime possono avere funzioni diverse a seconda dello strumento, ma in generale prevalgono due filosofie: quella dei \"bassi sciolti\" e quella dei \"bassi standard\". Nella sistemazione a \"bassi standard\" le file di bottoni ulteriori a \"bassi\" e \"contrabbassi\" suonano non una singola nota ciascuno, bensì un accordo, e sono raggruppate in base alla triade o quadriade che consentono di formare in associazione col bottone di \"basso\" immediatamente allineato: la usuale posizione di esecuzione prevede la posizione del quarto dito sul \"basso\", e del il terzo e secondo dito sugli adiacenti bottoni degli accordi. Nella sistemazione a \"bassi sciolti\" invece anche le file di bottoni ulteriori a \"bassi\" e \"contrabbassi\" suonano anch'essi una sola nota ciascuno, e in queste file complessivamente si osservano disposizioni tipicamente cromatiche delle note, anche se con disposizioni variegate rispetto alla fila dei bassi: questa disposizione è preferita nella musica colta in contrapposizione alla precedente che è invece tipica della musica tradizionale, ma nonostante questo la più diffusa. In ogni caso il pollice è l'unico dito che non viene utilizzato su questa bottoniera ma serve unicamente per equilibrare la mano e per premere il bottone laterale al mantice, che, aprendo i fori dell'aria, permette una maggiore velocità di chiusura e di apertura del mantice stesso. Le fisarmoniche cromatiche possono avere da 48 a 120 bassi: questo misura l'estensione complessiva delle file della bottoniera, e di conseguenza l'estensione complessiva dell'intonazione della stessa."
    },
    {
        "id": "04gc2",
        "description": "L'avvocato è un professionista, in possesso di laurea in legge, secondo le disposizioni legislative dello Stato e, generalmente in base all'ordinamento giuridico statale, iscritto ad un ordine professionale, che è autorizzato a rappresentare, assistere e difendere una parte processuale, innanzi un giudice o in una controversia extragiudiziale, in forza di un \"mandato\" e dietro pagamento di un compenso.\nDiversi ordinamenti prevedono attualmente la possibilità che la professione possa essere esercitata sia in forma individuale che associata, fermo restando che ogni professionista agisce sempre a proprio nome, con relativa iscrizione all'albo professionale anche delle società tra avvocati."
    },
    {
        "id": "05t4q",
        "description": "Il medico è il professionista della medicina che si occupa della salute umana e animale, prevenendo, diagnosticando e curando le malattie. Il termine è estensivo e comprende professionisti della salute umana, chiamati correntemente semplicemente medici, mentre per quanto riguarda il medico veterinario nel linguaggio corrente si sintetizza la professionalità col termine di veterinario.\nDa diversi anni, in diversi ordinamenti, si è giuridicamente distinta la professione di medico-chirurgo da quella di \"odontoiatra\", comunemente definito \"dentista\", creando per questa professione un percorso universitario distinto."
    },
    {
        "id": "0mn6",
        "description": "L'architetto è la figura professionale massimamente esperta della progettazione architettonica a qualsiasi scala, del restauro dei monumenti, della progettazione del paesaggio, dell'allestimento, dell'estimo immobiliare e del disegno. È storicamente tra gli attori principali della trasformazione dell'ambiente costruito. Gli architetti trovano impiego non solo nel campo dell'edilizia, ma anche in settori più o meno affini all'architettura, come design, ergonomia e grafica.\nIl termine deriva dal greco ἀρχιτέκτων, parola composta da arkhi, particella prepositiva che serve a denotare \"superiorità\", autorità, ma soprattutto pensiero, ossia responsabilità e consapevolezza di colui che si accinge a costruire, e tékton particella che riguarda l'azione, l'operatività. Dal termine \"architetto\" è derivato quello di \"architettura\".\nMalgrado quello di architetto sia un termine specifico riferito ad un professionista laureato ed abilitato, la parola è spesso usata impropriamente in un senso più generico per definire chi viene incaricato di progettare l'edificazione di un ambiente attraverso gli strumenti della ragione. Il titolo di architetto è tutelato dalla legge, in Italia come in molti altri paesi europei, è reato fregiarsi di tale titolo senza possederne le caratteristiche legali, quali titoli accademici o iscrizione ordine professionale."
    },
    {
        "id": "09jwl",
        "description": "Il musicista è colui che svolge un'attività in campo musicale, inerente alla creazione o all'esecuzione di composizioni strumentali, vocali, corali. I musicisti si possono classificare in base alla loro principale attività musicale: compositore, direttore, strumentista, cantante, didatta.\n⁕Il compositore crea la musica. L'arrangiatore modifica una composizione secondo le esigenze dell'organico esecutivo, talvolta mutandone lo stile musicale originale.\n⁕Il direttore d'orchestra coordina artisticamente gli elementi di un'orchestra attraverso le prove di concertazione e ne dirige l'esecuzione musicale.\n⁕Il direttore di coro prepara i cantori all'esecuzione della propria parte attraverso le \"prove d'istruzione\", li coordina artisticamente nelle \"prove di concertazione\" e ne dirige l'esecuzione musicale.\n⁕Lo strumentista suona uno strumento musicale.\n⁕Il cantante impiega la propria voce nell'esecuzione del brano musicale.\n⁕Il didatta si occupa della formazione musicale.\nÈ consuetudine che tali professionalità non siano mai univoche, poiché lo studio della musica abbraccia contemporaneamente diverse specializzazioni."
    },
    {
        "id": "01d30f",
        "description": "Docente deriva dal latino \"docentem\" accusativo di \"docens\" che è a sua volta il participio presente del verbo \"dŏcēre\" nel significato di: far sapere, ammaestrare, insegnare. È sovrapponibile al termine insegnante. Rispetto a quest'ultimo, tuttavia, comporta un riferimento più diretto all'aspetto tecnico e giuridico, attribuito al docente all'interno dell'Ordinamento scolastico. Il docente è una figura professionale che appartiene all'ambito dei lavoratori della conoscenza o knowledge workers, opera principalmente nell'ambito delle istituzioni dell'educazione formale come risorsa umana appartenente ad uno specifico progetto educativo."
    },
    {
        "id": "0d1pc",
        "description": "Un modello è una persona che posa per un fine artistico o riguardante la moda e la pubblicità. Questa professione si distingue dagli altri tipi di esibizione pubblica, come la recitazione, la danza o il mimo, anche se il confine non è ben definito. Apparire in un film non è generalmente considerato parte di questa professione, anche se alcuni modelli si definiscono attori. I modelli per la moda hanno invece più punti in comune con la recitazione, in quanto devono esprimere emozioni e sentimenti nelle fotografie."
    },
    {
        "id": "01pxg",
        "description": "Un chimico è uno scienziato che si occupa di chimica. I chimici sono impiegati nelle università come professori e ricercatori, nei laboratori di organismi pubblici di ricerca e di certificazione, nelle strutture ospedaliere in qualità di esperti per le applicazioni della chimica e biochimica in medicina, nelle Agenzie Regionali per la Protezione dell'Ambiente, nelle scuole secondarie, nei laboratori di analisi e ricerca industriali, nei laboratori di analisi privati.\nL'occupazione come chimico richiede, a seconda dell'impiego: il diploma da perito e la laurea triennale per impieghi da tecnico o la laurea magistrale per impieghi di maggiore responsabilità, che sono la maggior parte di quelli da chimico; per la carriera presso le università e gli enti di ricerca pubblici è importante il dottorato di ricerca. Per esercitare in Italia come libero professionista è necessaria l'iscrizione all'albo dei chimici.\nLe principali attività di un chimico possono essere:\n⁕Analisi chimiche\n⁕Elaborazione di processi chimici di produzione e trattamento sostanze chimiche"
    },
    {
        "id": "01c72t",
        "description": "Un compositore è un artista che crea opere musicali, dette appunto composizioni.\nIl termine perciò è usato indipendentemente dal genere o stile musicale e indica una persona che costruisce con i suoni un risultato musicale destinato ad essere ascoltato.\nLa composizione, al fine di poterne agevolare la riproduzione, è generalmente trascritta su uno spartito tramite un sistema di simboli chiamato notazione musicale, che appunto utilizza le cosiddette note musicali: l'opera del compositore è eseguita dagli interpreti, ma, ovviamente, può essere eseguita anche dall'autore stesso. Inoltre per essere considerati ufficialmente \"compositore\" bisogna aver raccolto, in un proprio catalogo, un certo numero di opere riconosciute come tali attraverso la realizzazione di partiture, nel corso degli anni.\nIl mestiere del compositore non è una professione protetta. Anche autodidatti si possono chiamare in questo modo, ma gli studi di composizione si eseguono in Italia e all'estero presso i Conservatori.\nIn Italia la Società Italiana degli Autori ed Editori è incaricata della protezione dei diritti d'autore. Ogni paese ha la sua organizzazione per l'amministrazione di diritti del genere. Questi organi, nei vari paesi del mondo ricevono continuamente denunce da privati o associazioni consumatori, per abuso di posizione dominante, assieme a molte major discografiche, tutto parte delle guerre fra discografici e consumatori iniziate già all'inizio del XXI secolo."
    },
    {
        "id": "05xls",
        "description": "Il programmatore, in informatica, è un lavoratore professionista che, attraverso la relativa fase di programmazione, scrive il codice sorgente di software da far eseguire ad un elaboratore, utilizzando un certo linguaggio di programmazione. La professione del programmatore è relativamente recente e si è sviluppata di pari passo con l'aumento dei campi di applicazione dell'informatica."
    },
    {
        "id": "02tx6q",
        "description": "L'ingegneria acustica si occupa, in generale, delle applicazioni riguardanti la produzione, trasmissione, registrazione e riproduzione del suono attraverso dispositivi meccanici, elettronici o informatici.\nPer fare ciò l'ingegneria acustica si avvale di alcune specificità:\n⁕La fisica acustica, che studia il comportamento del suono da un corpo sorgente alla propagazione delle onde acustiche che avviene tramite un mezzo in grado di stimolare l'orecchio umano.\n⁕L'elettroacustica, che ha come oggetto le basi teoriche e lo sviluppo di dispositivi elettrici ed elettronici per trasformare onde sonore e oscillazioni meccaniche in segnali elettrici e magnetici.\n⁕La Psicoacustica, che studia il modo con cui il cervello traduce in modo soggettivo lo stimolo dell'onda sonora.\n⁕L'acustica fisiologica, che ha come campo di ricerca il funzionamento dell'orecchio e dell'organo della fonazione.\n⁕L'acustica musicale studia le caratterische fisiche e matematiche che l'onda acustica deve possedere perché una determinata cultura musicale possa considerarle consonanti.\n⁕L'acustica architettonica, che studia infine la riflessione e l'assorbimento dei diversi materiali rispetto alle onde sonore ed è strettamente correlata all'acustica ambientale."
    },
    {
        "id": "05wgy",
        "description": "La pediatria è una branca della medicina che si occupa dello sviluppo psicofisico dei bambini e della diagnosi e terapia delle malattie infantili.\nLa neonatologia è la parte della pediatria che si occupa dei neonati entro il primo mese di vita. La cooperazione tra pediatria e ostetricia permette di prevenire le malformazioni del feto e di curare le malattie dalla nascita.\nIn epoca moderna, le infermità dei bambini iniziano ad essere considerate separatamente nella seconda metà del Cinquecento, come dimostra il De morbis puerorum di Girolamo Mercuriali. Cominciano poi ad aprirsi centri dedicati allo studio delle malattie infantili.\nNel XIX secolo in Europa e nel nord America si creano i primi ospedali pediatrici moderni."
    },
    {
        "id": "099md",
        "description": "Un soldato è una persona che si è arruolata, volontariamente o coattivamente causa servizio di leva, nelle forze armate di un paese sovrano ed ha svolto l'addestramento e ricevuto le attrezzature per difendere quel paese o i relativi interessi.\nNella maggior parte dei paesi, il termine soldato è limitato alle persone che operano nel ramo terrestre delle forze armate. Gli eserciti sono organizzazioni rigorosamente gerarchiche e al loro interno i gruppi dei soldati sono divisi solitamente in unità militari di un certo genere."
    },
    {
        "id": "05d2m7",
        "description": "Un autotrasportatore è un lavoratore che svolge il compito del trasporto merci per conto terzi. I mezzi di trasporto prevalentemente utilizzati sono gli autocarri, gli autotreni e gli autoarticolati.\nIl compito di promuovere e salvaguardare i diritti del mondo dell’autotrasporto è svolto dall'albo degli autotrasportatori, istituito con la legge 298 del 1974, a cui l'autotrasportatore deve essere iscritto per poter effettuare la sua attività con mezzi di trasporto con massa a pieno carico superiore a 3,5 tonnellate."
    },
    {
        "id": "01d380",
        "description": "Il trapano è una macchina utensile, utilizzata per eseguire fori o lavorazioni che richiedano l'utilizzo di utensili circolari, come ad esempio le punte elicoidali, gli alesatori, i maschi, le filiere. Esistono versioni portatili, queste si dividono in due categorie, la prima dispone di un motore azionato dalla corrente di linea a 220 volt, la seconda dispone di un motore alimentato da batterie autonome. L'invenzione del primo trapano elettrico è accreditato Arthur James Arnot e William Blanch Brain, nel 1889, a Melbourne, Australia. Wilhelm Fein inventò il trapano elettrico portatile nel 1895, a Stoccarda, Germania. Nel 1917, Duncan Black e Alonzo Decker brevettarono e produssero un trapano elettrico con un interruttore a grilletto montato su un'impugnatura a pistola."
    },
    {
        "id": "03l9g",
        "description": "Il martello è un attrezzo usato per battere colpi direttamente su un materiale di qualunque sostanza, ed è detto mazzuolo se la testa è di materiale relativamente tenero. A causa delle sue possibili capacità contundenti può anche essere definito come arma impropria.\nIn altre accezioni, il termine martello è usato talvolta per indicare gli organi lavoranti integrati in determinate macchine o impianti e che, attraverso un'azione d'urto, provocano la frantumazione del materiale lavorato.\nIl martello propriamente detto ha una massa che non supera il chilogrammo. Con masse maggiori si ha dapprima la mazzetta, ancora con manico corto, da impugnare con una mano sola, ma più grosso di quello del martello; per masse ancora più elevate si ha la mazza, con manico lungo e da impugnare con due mani.\nEsso è uno strumento molto usato nel Medioevo con diversi materiali e serviva per modellare le pietre.\nNel XV secolo divenne utile per estrarre materie prime dal sottosuolo."
    },
    {
        "id": "02bbbj",
        "description": "La pialla è un utensile per la lavorazione del legno. Già le arti figurative egizie ci mostrano falegnami intenti a piallare. Al tempo dei romani era diventato uno strumento abbastanza evoluto. Infatti gli scavi archeologici ci hanno restituito corpi di pialle realizzate dall'unione di legno e metallo, spesso si trattava di una suola in metallo con un corpo centrale in legno."
    },
    {
        "id": "01lsmm",
        "description": "Le forbici sono uno strumento utilizzato per tagliare materiali sottili che richiedono poca forza, quali carta, cartone, tessuti, corde, cavi, fogli sottili di metallo e plastica, fili, capelli, unghie.\nA differenza del coltello, le forbici possiedono due lame, che possono ruotare attorno ad un perno fisso. Lo sforzo è dato mediante l'azione meccanica esercitata sull'impugnatura, formata da due anelli nei quali si infilano il dito pollice ed il medio della mano.\nL'efficacia del taglio è determinata più dal contatto delle lame che dalla loro affilatura, che solitamente non è mai elevata."
    },
    {
        "id": "07ln6l",
        "description": "La morsa è un utensile meccanico a vite usato per serrare e trattenere i pezzi in lavorazione, di solito per aggiustaggio, filettatura, segatura, fresatura, saldatura, montaggio di altri elementi, anche incollaggio. I modelli più comuni sono in acciaio fuso o in ghisa ma esistono anche di legno. La forza di serraggio si ottiene con una vite manovrabile a mano agendo sull'impugnatura a manubrio scorrevole. La vite muove una ganascia mobile che stringe il pezzo contro una simmetrica ganascia fissa. Si usa ricoprire le ganasce con lamine di metallo dolce chiamate mordacchie, di solito in rame, in lega leggera o in piombo, al fine di non rovinare il pezzo serrato.\nAl banco i lavori alla morsa si eseguono a mano con lima, carta vetrata, pialla, maschio, filiera, seghetto, trapano, alesatore, saldatore e altro ancora; a macchina con la fresatrice o il trapano a colonna."
    },
    {
        "id": "01j5ks",
        "description": "La chiave è un utensile utilizzato in meccanica per ruotare dadi e bulloni o altri oggetti, in modo da stringerli o allentarli.\nÈ costruita di solito in lega di acciaio e può essere metrica oppure anglosassone a seconda che le sue misure siano espresse in unità metriche oppure imperiali."
    },
    {
        "id": "02qhwc4",
        "description": "La full breakfast è la tipica colazione consumata in Gran Bretagna ed in molti altri paesi anglosassoni e nordeuropei."
    },
    {
        "id": "04nmy9",
        "description": "L'assegno bancario è uno strumento di pagamento che consente al titolare di un conto corrente bancario di disporre il pagamento di una somma ad un altro soggetto o a se stesso."
    },
    {
        "id": "03m7wd",
        "description": "La torta Sacher è una torta al cioccolato inventata da Franz Sacher per Klemens von Metternich il 9 luglio 1832 a Vienna, in Austria."
    },
    {
        "id": "06qrr",
        "description": "Soft drink è il termine di lingua inglese, corrispondente all'italiano bibita, con cui vengono indicate alcune bevande non alcooliche a base di acqua naturale o acqua gassata con carbonato di sodio e quasi sempre addizionata ad aromi e sostanze dolci. Tali bevande possono contenere anche caffeina e\/o gomma arabica e vengono utilizzate a volte a integrare cocktail.\nIn Italia i più comuni e diffusi fra i soft drink sono la classica gassosa, il chinotto, l'acqua tonica, le spume all'arancia, al cedro o al pompelmo o le bibite a base di cola.\nPer il confezionamento dei soft drink è diffusa, oltre a quella per l'imbottigliamento in bottiglie di normali o ridotte dimensioni in vetro o plastica PET, l'industria di produzione dei cosiddetti tappi a corona.\nUn particolare poco conosciuto è dato dal fatto che un tempo un'industria che si occupava con un'apposita branca aziendale all'imbottigliamento di soft drink era la RKO Pictures, colosso della cinematografia."
    },
    {
        "id": "0dt3t",
        "description": "Come si può affermare che la forchetta a due rebbi, d'oro, venne introdotta dalla promessa sposa di Giovanni Orseolo, Maria Argyropoulaina, figlio del Doge Pietro Orseolo II, nel 1003, e per questo condannata dall'intransigente moralista Pier Damiani, che gioì allorché seppe che la principessa era andata incontro ad una morte tra mille spasmi e con le carni in disfacimento, oltre al terribile fetore che emanava, quando nel 1003, il santo non era ancora nato, Ravenna 1007, mi sembra più corretto pensare che il fatto risalga invece al dogado di Domenico Selvo, doge dal 1071 al 1084, che portò a Venezia come sposa, la \"sofisticatissima\", per la mentalità Italiana, principessa bizantina Teodora Ducas, che oltre a introdurre il cibo in bocca, utilizzando una forchetta d'oro a due rebbi, così come le corna del demonio, e per questo considerato dal Damiani arnese utilizzato dal diavolo in persona, soleva lavarsi la mattina con l'acqua di rugiada, che i suoi servi andavano a raccogliere. In ogni caso San Pier Damiani, morì a Faenza il 21 febbraio del 1072, ed è possibile che la vecchiaia avesse notevolmente inacidito il giudizio del Santo, riguardo alle novità importate dalla corte bizantina."
    },
    {
        "id": "0cdn1",
        "description": "L'hamburger è una polpetta di carne macinata e pressata - solitamente bovina ma anche di pollo - cotta prevalentemente su piastra. Il termine, col diffondersi delle catene internazionali di fast food è passato ad identificare anche un panino composto da pane, carne bovina tritata, salse e condimenti vari."
    },
    {
        "id": "026lrs",
        "description": "Il tovagliolo è un pezzo di stoffa orlata usato per pulire la bocca o le mani durante i pasti, di forma quadrata si trova, nel coperto, piegato vicino al piatto a sinistra o artisticamente ripiegato sul piatto. Serve anche a proteggere gli abiti dagli schizzi se infilato nel colletto o, più elegantemente, appoggiato sulle ginocchia. La dimensione media è di 45X45 cm, maggiore se i tovaglioli appartengono a vecchi servizi, minori se servono per party o bouffet. Tradizionalmente bianco è fatto con lo stesso tessuto della tovaglia, ve ne sono un numero proporzionato alla quantità dei posti. Se la tovaglia è colorata riporta il medesimo colore, disegno o ricamo, può variare il colore ma resta sempre abbinato al resto del coperto."
    },
    {
        "id": "01_9v",
        "description": "La Caesar salad è un'insalata statunitense. Composto da lattuga romana, crostini di pane soffritti, pollo alla griglia, formaggio parmigiano e condita con una salsa fatta di succo di limone, uova, aglio e salsa Worcestershire."
    },
    {
        "id": "0cmx8",
        "description": "Il cucchiaio è una posata da tavola costituita da una paletta concava ovale fornita di manico usata per raccogliere e portare alla bocca cibi liquidi o non compatti. Il cucchiaio è principalmente di metallo; un tempo in argento, ottone e alpacca, oggi acciaio inossidabile, ma ne esistono anche di legno, corno e quelli di porcellana, tipici della cucina orientale. Per la ristorazione veloce o per occasioni in cui non vi è la possibilità di lavare le posate come picnic o feste ci sono cucchiai in plastica usa e getta anche imbustati, in genere con coltello, forchetta e tovagliolo di carta, per motivi igienici."
    },
    {
        "id": "01c6xf",
        "description": "L'acqua potabile è una risorsa primaria destinata al consumo, permettendo la sopravvivenza degli esseri viventi, e a fondamentali attività umane.\nI processi di potabilizzazione permettono di migliorare le proprietà dell'acqua rendendola potabile, classico esempio è l'aggiunta di cloro come disinfettante; allo stesso tempo calcio viene introdotto per alzare il PH e salvaguardare l'integrità dei tubi in materiali metallici dalla corrosione. Occorre precisare che la normativa fa riferimento solo ad acque destinate al consumo umano, distinguendole dalle acque minerali naturali che sono sottoposte a un differente disciplinare legislativo e non tiene conto del variare delle stagioni nel rischio biologico, né delle modifiche nei percorsi seguiti nell'erogazione o dei materiali utilizzati per le tubature per quanto riguarda la protezione anti-biotica e la tamponatura: cosa che determina una presenza di Cloro e Calcio spesso in eccesso rispetto alle reali necessità a danno del gusto dell'acqua in molte parti del paese. La normativa include invece parametri e limiti definiti per le acque potabili vendute in contenitori e bottiglie che, per l'assenza di cloro e calcio, risultano maggiormente gradite dal consumatore."
    },
    {
        "id": "02vqfm",
        "description": "Il caffè è una bevanda ottenuta dalla macinazione dei semi di alcune specie di piccoli alberi tropicali appartenenti al genere Coffea, parte della famiglia botanica delle Rubiaceae, un gruppo di angiosperme che comprende oltre 600 generi e 13.500 specie.\nSebbene all'interno del genere Coffea siano identificate e descritte oltre 100 specie, commercialmente le diverse specie di origine sono presentate come diverse varietà di caffè e le più diffuse sono l'\"arabica\" e la \"robusta\"."
    },
    {
        "id": "02859d",
        "description": "Il tè nero, è un tipo di tè composto dalle foglie della pianta Camellia sinensis, la stessa pianta del tè verde. Il tè nero differisce dal tè verde, solo per il processo di lavorazione delle foglie. Le foglie del tè nero, dopo essere state raccolte e fatte macerare, vengono essiccate, arrotolate e tritate. Questo processo, porta all'ossidazione del tè che non avviene nel processo di lavorazione del tè verde."
    },
    {
        "id": "09jc2n",
        "description": "La schiena, anche chiamata dorso, è la parte posteriore dell'organismo umano i cui limiti sono: quello superiore è costituito dal collo, mentre i glutei stabiliscono con chiarezza quello inferiore. L'etimologia della parola schiena è da ricercarsi nel longobardo skena, termine che appunto indicava, presso gli antichi popoli germanici, la suddetta parte del corpo umano, mentre la parola dorso deriva dal latino dorsum."
    },
    {
        "id": "09w5r",
        "description": "La gamba è una regione anatomica del corpo umano che costituisce un segmento dell'arto inferiore, rappresentando la porzione compresa fra il ginocchio e il collo del piede."
    },
    {
        "id": "0hz0h",
        "description": "I denti sono organi durissimi, che si trovano all'interno del cavo orale di molti animali. Spesso si indicano come denti quelli dei vertebrati. La funzione primaria dell'insieme dei denti è quella della presa del cibo. In genere, nei mammiferi i denti assolvono anche alla funzione della masticazione del cibo. Oltre a queste basilari funzioni, possono assolvere alla difesa, ed accessoriamente alla fonetica ed estetica.\nNei mammiferi le radici dei denti sono coperte dalle gengive. Il processo di formazione dei denti è chiamato odontogenesi ed inizia in fasi piuttosto precoci successive al concepimento."
    },
    {
        "id": "037p5b",
        "description": "Le guance sono formazioni muscolo membranose tra il mascellare e la mandibola tese a formare, in continuità con le labbra, la parete laterale del vestibolo."
    },
    {
        "id": "031n1",
        "description": "Il piede è la struttura anatomica situata all'estremità distale della gamba alla quale è collegato dalla caviglia. Osservando e confrontando le caratteristiche generali del piede e della mano, entrambi dotati di cinque dita, si può rilevare una notevole somiglianza dovuta alla comune origine da strutture embrionali identiche successivamente specializzatesi."
    },
    {
        "id": "06pj2k",
        "description": "In anatomia, labbra è un termine usato per indicare l'orlo che contorna alcuni orifizi; comunemente designa i due orli muscolomembranosi sovrapposti che si trovano all'esterno della bocca. Il termine è usato anche per definire gli orli esterni della vagina.\nIn chirurgia il termine labbro viene usato per indicare i margini di una ferita o di un'incisione.\nAnche se meno usato, in senso lato le labbra sono tutti gli orli che contornano un materiale. Quando questi materiali perdono la forma propria nella parte delle labbra, ad esempio per tensione meccanica o riscaldamento, si dicono slabbrati."
    },
    {
        "id": "0mhy4",
        "description": "Il termine gola viene utilizzato, nel linguaggio comune, per indicare le strutture anatomiche presenti nel collo dei vertebrati facenti parte dell'apparato respiratorio e gastrointestinale, ovvero la faringe, la laringe e le porzioni cervicali dell'esofago e della trachea.\nDeriva dal latino gŭla, a sua volta dalla radice indoeuropea *gel- o *gʷel-."
    },
    {
        "id": "025kyy",
        "description": "In anatomia la fronte corrisponde alla porzione cranica posta al di sopra delle cavità orbitali e tra le semi-calotte parietali laterali.\nIn questa zona sono presenti i muscoli frontali, detti muscoli cutanei e facenti parte della categoria dei muscoli mimici, che se stimolati sono capaci di far aggrottare la fronte e cambiare espressione al volto."
    },
    {
        "id": "0283dt1",
        "description": "La bocca è l'orifizio attraverso cui gli animali si cibano. È sempre la prima parte dell'apparato digerente ed inizia con l'apertura boccale. Spesso con bocca si intende, a seconda degli ambiti dell'anatomia, animale, umana o comparata, non solo l'apertura ma anche gli annessi, come l'intera cavità orale dei vertebrati o l'apparato boccale degli artropodi."
    },
    {
        "id": "0f9swq",
        "description": "Il mento è la parte inferiore del volto, che si trova al di sotto del labbro inferiore e corrispondente alla parte mediana della mandibola. Se prominente, smussato, spigoloso o doppio, può richiedere l'intervento chirurgico per donare armonia al viso."
    },
    {
        "id": "03q69",
        "description": "I capelli sono le estremità pilifere che crescono sulla cute del cranio umano."
    },
    {
        "id": "0dzd8",
        "description": "Il collo è quella parte del corpo di molti vertebrati che unisce la testa al torso."
    },
    {
        "id": "0fjkt",
        "description": "La lingua è un organo eminentemente muscolare che occupa gran parte della cavità orale."
    },
    {
        "id": "039xj_",
        "description": "L'orecchio è l'organo dell'udito."
    },
    {
        "id": "0k65p",
        "description": "Nei primati la mano è l'organo prensile che si trova all'estremità del braccio, collegato a questa tramite il polso. Comprende cinque dita, che costituiscono la parte più predisposta al senso tattile.\nLa mano è il primo strumento del genere umano; nell'Homo sapiens è anche un modo di espressione quando aiuta la parola o la sostituisce tramite il linguaggio dei segni."
    },
    {
        "id": "0k0pj",
        "description": "Il naso è un rilievo impari e mediano del viso che contribuisce, assieme alla faringe ed alla laringe, a formare le vie aerifere superiori. Permette di umidificare, riscaldare e filtrare l'aria inspirata ed è l'organo di senso dell'olfatto. Nell'uomo, il naso occupa la parte centrale del viso, ponendosi in posizione mediana tra le orbite oculari, i rilievi delle due guance, superiormente al labbro superiore ed inferiormente alla fronte."
    },
    {
        "id": "027n3_",
        "description": "Il sopracciglio è l'area di piccoli peli al di sopra dell'occhio che segue la forma dell'arcata sopraccigliare.\nLa funzione principale del sopracciglio è quella di impedire che liquidi quali il sudore o la pioggia arrivino nell'occhio compromettendo in tal modo la vista.\nSpesso, specialmente nelle donne, viene modellato per motivi estetici. In alcuni casi i peli sono totalmente asportati e sostituiti da un tatuaggio.\nNel caso di sopracciglia cadenti, dovute a conformazione naturale o ad un rilassamento della regione temporale, è possibile intervenire con un lifting temporale."
    },
    {
        "id": "04hgtk",
        "description": "In anatomia, la testa di un animale è la parte rostrale del corpo, dove sono situati in genere gli occhi, la bocca, le orecchie, il naso e il cervello. Alcune forme di vita molto semplici possono non avere una testa."
    },
    {
        "id": "014sv8",
        "description": "L'occhio, o bulbo oculare, è l'organo di senso principale dell'apparato visivo, che ha il compito di ricavare informazioni sull'ambiente circostante attraverso la luce. L'occhio umano raccoglie la luce che gli proviene dall'ambiente, ne regola l'intensità attraverso un diaframma, la focalizza attraverso un sistema regolabile di lenti per formarne un'immagine e trasforma questa immagine in una serie di segnali elettrici che attraverso il nervo ottico vengono inviati al cervello per l'elaborazione e l'interpretazione."
    },
    {
        "id": "0176mf",
        "description": "Una cintura o cinghia o cinta è una striscia flessibile generalmente di pelle, tessuto o fibre intrecciate che si porta attorno alla vita. La cintura ha funzione di supporto per capi di abbigliamento come pantaloni e gonne, di oggetti o decorativa. Se molto alta prende il nome di cinturone.\nIl suo nome deriva dal termine latino cingulum, che indicava la cintura civile, quella militare era detta balteus.\nLe sue origini sono da far risalire alla preistoria: sono stati trovati resti di cinture metalliche dell'età del bronzo. Nell'antichità serviva per distinguere il grado militare, religioso o civile. Una precisazione stilistica e, nei tempi precedenti, pratica: nell'uomo, una volta allacciata la cintura la \"lingua\" oltre la fibbia, deve terminare sul fianco destro mentre nella donna sul fianco sinistro: questo perché nell'uomo, fin dall'antichità i vari tipi di cinture non dovevano dare \"fastidio\" all'estrazione della spada per cui la parte terminale andava sul fianco destro onde evitare intralci.\nFra i lottatori di Jūdō è una striscia di tessuto chiamata obi, il colore della cintura indica l'esperienza del lottatore."
    },
    {
        "id": "032b3c",
        "description": "La giacca è un indumento tipicamente maschile, che si indossa sopra la camicia e sotto il cappotto, il giubbotto o l'impermeabile."
    },
    {
        "id": "06rrc",
        "description": "Una scarpa è una calzatura, ovvero un oggetto da far indossare al piede, di cui riprende la forma. Si differenzia da uno stivale in quanto non copre la caviglia."
    },
    {
        "id": "019b80",
        "description": "Una maglia, maglione, pullover o golf è un capo di abbigliamento, relativamente pesante, il cui scopo è quello di coprire il torso e le braccia di chi lo indossa, e normalmente indossato al di sopra di una camicia o di una maglietta. Tradizionalmente le maglie sono fatte di lana, ma sono molto frequenti esempi realizzati in cotone o fibre sintetiche.\nCon il termine \"maglia\" vengono indicati una vasta gamma di indumenti che coprono la parte superiore del corpo. Una fondamentale suddivisione è quella fra i cardigan ed i pullover. Anche all'interno di queste categorie è possibile distinguere molteplici design differenti. Una delle caratteristiche principali è la scollatura che può essere tonda, a \"V\", a collo alto, ecc. Anche la lunghezza delle maniche può variare significativamente, partendo dai modelli a maniche lunghe, a tre quarti arrivando fino a quelli del tutto privi di maniche.\nI maglioni sono fra i capi di abbigliamento più versatili nell'abbinamento. Possono essere accompagnati con quasi qualsiasi tipo di pantaloni, e nei modelli più formali possono essere indossati anche al di sopra di una cravatta."
    },
    {
        "id": "01b638",
        "description": "Lo stivale è una calzatura che, oltre al piede, copre la caviglia e parte della gamba.\nPuò avere un tacco, che a sua volta può essere distinto dal resto della suola o costruito in un unico pezzo. Allo stesso modo, alcuni stivali si chiudono con lacci o con cerniere lampo, altri non hanno una chiusura. Varie tipologie di stivale hanno avuto e hanno una funzione estetica: ad esempio le Dr. Martens sono indossate dagli artisti e dai fan del punk, così come negli anni settanta dagli skinhead. Oggi sono molto comuni nell'abbigliamento femminile occidentale stivali alti fin sotto il ginocchio, mentre per la pesca si unisce a pantalone e diventa una tuta fino alle spalle.\nOltre all'estetica, lo stivale è utilizzato per la protezione da acqua e fango, ed in questo caso è spesso fatto in gomma e non ha una chiusura. Gli scopi di protezione si estendono anche ai lavoratori di industrie chimiche per la protezione da agenti tossici e agli addetti alla lavorazione dell'acciaio per i metalli fusi. Esistono inoltre stivali isolati e gonfiabili utilizzati nel continente antartico.\nAlcuni sport ed attività militari prevedono l'utilizzo di particolari forme di stivali, mentre per la pesca si unisce a pantalone e diventa alto come una tuta fino alle spalle."
    },
    {
        "id": "02wv6h6",
        "description": "La gonna è l'indumento più semplice che possa esistere per coprire il corpo e per questo è stata usata, sotto varie forme, fin dall'antichità. Ha la forma di un tubo o cono, allacciata attorno alla vita e che copre le gambe completamente o parzialmente. Esistono parecchi modelli di gonne, dai più semplici, costituiti da un unico tessuto unito, da un semplice drappo, ai più particolari, con forme originali ottenute tramite cuciture, imbastiture, pieghe, ornamenti. La lunghezza è un elemento che varia moltissimo e può raggiungere qualsiasi livello della gamba: può arrivare solo alla coscia, al ginocchio, alle caviglie, presentando in questo caso degli spacchi per consentire maggiore facilità di movimento, o lambire addirittura il suolo, caratterizzandosi per la presenza di uno strascico.\nI tessuti utilizzati sono tra i più svariati: viscosa, jersey, jeans, ecc. Per la stagione estiva, si sceglieranno delle gonne in stoffa leggerissima, che permettono di far respirare le gambe e di “coprirle” al tempo stesso. Al contrario, per l’inverno esistono gonne in tessuto di velluto, molto calde per proteggere le gambe dal freddo che abbinate con degli stivali permettono di non avere i pantaloni e le gambe bagnate."
    },
    {
        "id": "02d46y",
        "description": "Cap fu, secondo la Historia Regum Britanniae di Goffredo di Monmouth, un leggendario re della Britannia. Salì sul trono dopo Bledudo e a lui successe Oeno."
    },
    {
        "id": "0142wf",
        "description": "Pigiama è il termine con il quale si fa riferimento ad una serie di capi di abbigliamento, utilizzati a letto. Il termine originale faceva riferimento a dei pantaloni larghi e leggeri, utilizzati in Asia da entrambi i sessi. In occidente invece per pigiama si intende un indumento composto da due \"pezzi\", derivato dall'originale, ed utilizzato come capo di abbigliamento per il sonno, ma anche per l'abbigliamento casalingo, sempre da entrambi i sessi."
    },
    {
        "id": "013s93",
        "description": "La maglietta è un capo di abbigliamento di stoffa, senza bottoni e senza colletto, che ricopre il torso di chi la indossa. Può essere confezionata a maniche lunghe o a maniche corte, in tessuti naturali come il cotone, o in fibre sintetiche. Vi sono magliette in tinta unita oppure in fantasia multi-colore."
    },
    {
        "id": "01xygc",
        "description": "Il cappotto o paltò è un pesante soprabito invernale, per lo più realizzato con tessuto pesante in lana e che qualche volta può anche essere dotato di cappuccio.\nLa sagoma dei cappotti è rigida e piuttosto dritta. Tale capo di vestiario, infatti, non essendo aderente non è modellato sulla sagoma del corpo umano e può essere portato sopra la giacca. Gli attuali modelli di cappotti discendono da una creazione inglese del 1870."
    },
    {
        "id": "0fly7",
        "description": "Il termine blue-jeans designa propriamente il pantalone con taglio a 5 tasche, di cui le posteriori cucite sopra la stoffa del corpo del pantalone.\nI jeans sono un tessuto inventato in Italia indossato molto probabilmente dai marinai genovesi infatti la parola Jean significa \"blu di Genova\""
    },
    {
        "id": "0216vm",
        "description": "La pantofola è una calzatura da casa. Differisce dalla ciabatta perché è chiusa e da una scarpa per l'uso e i materiali. Le pantofole devono essere comode e confortevoli, calde se usate d'inverno, per questo i materiali che le costituiscono sono: pelle morbida, panno, feltro, velluto e altri tipi di tessuti imbottiti per la tomaia. La suola, non dovendo uscire all'esterno, oltre che in cuoio può essere in feltro, eventuali rivestimenti in gomma hanno scopi antiscivolo e antirumore. Solitamente non hanno allacciatura ma si infilano, per chiudere modelli particolarmente alti si può usare una cerniera lampo, un bottone o l'elastico.\nDato il materiale morbido si possono facilmente realizzare a mano, con la maglia, l'uncinetto o il cucito. In commercio si trovano pantofole per bambini con l'aspetto di animaletti o pupazzi.\nNel linguaggio comune mettersi in pantofole significa stare comodi e pantofolaio viene definito un individuo pigro che esce malvolentieri da casa."
    },
    {
        "id": "01rkbr",
        "description": "La cravatta è un accessorio di abbigliamento occidentale che simboleggia l'eleganza maschile. Consiste di una striscia di tessuto che viene annodata attorno al colletto della camicia, lasciandone scendere l'estremità più lunga sul torace."
    },
    {
        "id": "01d40f",
        "description": "Un abito da donna è un indumento in un unico pezzo, che copre il corpo dalle spalle alle gambe.\n\nAnche se i tessuti e il taglio di un abito da donna variano molto a seconda del modello, tipicamente l'abito è composto da una gonna e un bustino, cuciti insieme in modo da formare un unico pezzo. Si infila dalla testa sfruttando lo scollo o una cerniera.\nIn Europa fin dal Rinascimento gli abiti di questa foggia sono utilizzati solo nella moda femminile; questo non è tuttavia vero per culture diverse da quella occidentale, dove gli uomini sono soliti indossare vestiti di questo tipo. Tra gli altri esempi, ricordiamo i cinesi fino all'inizio del XX secolo.\nFino al XIX secolo incluso, l'abito da donna includeva collari dalle dimensioni sproporzionate, oppure stecche che conferivano rigidità al tessuto, al fine di impedire movimenti agili e sottolineare il ruolo della donna nella società. Solo dopo la prima guerra mondiale le forme dell'abito si semplificano al fine di lasciare maggiore libertà di movimento o di sottolineare le curve di chi lo indossa.\nSempre verso il 1920, gli abiti iniziano a lasciar intravedere le caviglie, suscitando numerosi scandali."
    },
    {
        "id": "01v229",
        "description": "L'impermeabile è un capo di abbigliamento che permette di ripararsi dalle intemperie, con o senza cappuccio. È particolarmente utile in tutte quelle situazioni in cui a causa del vento o per praticità l'ombrello non è utilizzabile."
    },
    {
        "id": "07mhn",
        "description": "I pantaloni o calzoni, anche detti popolarmente brache o braghe in alcune forme dialettali, sono un capo di abbigliamento che si indossa sulla parte inferiore del corpo e ricopre separatamente le due gambe; un tempo era considerato tipico del maschio e emblema stesso della virilità, oggi è di fatto unisex."
    },
    {
        "id": "0174n1",
        "description": "I guanti sono generalmente un accessorio dell'abbigliamento che copre le mani proteggendole dal freddo, ma possono avere funzioni diverse e specifiche di una particolare attività, proteggendo le mani da agenti esterni diversi dal freddo come il caldo, il danneggiamento fisico come la frizione, l'abrasione, o il danneggiamento chimico o biologico. I guanti da donna possono essere un accessorio puramente estetico, legati all'erotismo, come i guanti da sera.\nI guanti possono essere con o senza dita, oppure possono avere un'unica apertura per le quattro dita, e una per il pollice. I guanti a manopola riscaldano di più la mano perché tengono le quattro dita in contatto fra di loro, a differenza dei guanti normali che presentano un'apertura per ogni dito.\nGuanti monouso in latex, nitrile o vinile sono spesso indossati da medici per motivi igienici. La polizia spesso indossa guanti di questo tipo per non contaminare la scena del crimine. Per non lasciare impronte molti criminali indossano guanti simili.\nI guanti senza dita sono spesso indossati, dai ciclisti per avere più agilità che è in parte impedita dai guanti, e dagli atleti di sollevamento pesi. Guanti senza dita sono comodi per fumare o per suonare."
    },
    {
        "id": "02h19r",
        "description": "La sciarpa è un accessorio di abbigliamento costituito essenzialmente da una fascia di tessuto di una certa larghezza, indossato intorno al collo o vicino alla testa, per coprirsi dal freddo, per eleganza o per motivi religiosi. Indossata a tracolla, una sciarpa con colori e\/o scritte distintive funge anche da insegna di particolari cariche militari o civili.."
    },
    {
        "id": "01n4qj",
        "description": "La camicia è un capo d'abbigliamento di stoffa che copre il busto, e di solito ha un colletto, maniche, un taschino, ed è abbottonata sul davanti."
    },
    {
        "id": "01xyhv",
        "description": "Un abito completo da uomo, comunemente chiamato semplicemente completo o abito, è un indumento di origine britannica. L'abito può essere composto da due pezzi oppure da tre pezzi sempre nello stesso tessuto."
    },
    {
        "id": "01767_",
        "description": "Le calze sono degli indumenti di biancheria intima che si aggiustano strettamente ai piedi ed alle gambe, variamente elasticizzate, ed usualmente non hanno come proposito il nascondere gambe e piedi, ma anzi esaltare le loro forme."
    },
    {
        "id": "01zzs",
        "description": "Il CD-ROM è una tipologia di compact disc utilizzata in ambito informatico per la distribuzione di software. È quindi una tipologia di memoria informatica. Più specificatamente è una tipologia di memoria di massa a sola lettura.\nIl CD-ROM è stato la seconda applicazione pratica implementata per il compact disc ed è stato sviluppato dalla Sony congiuntamente alla Philips."
    },
    {
        "id": "01m2v",
        "description": "La tastiera, nell'ambito dell'informatica, è un dispositivo di input di un computer atto all'inserimento manuale di dati nella memoria del computer e al controllo del computer stesso.\nLa tastiera può essere incorporata nell'unità centrale del computer o essere una periferica esterna."
    },
    {
        "id": "020lf",
        "description": "Il mouse è un dispositivo o periferica di input di un computer in grado di inviare in ingresso al sistema un comando da parte dell'utente in modo tale che ad un suo movimento su una base solida piana ne corrisponda uno analogo da parte di un indicatore sullo schermo del monitor detto puntatore. È inoltre dotato di uno o più tasti ai quali possono essere assegnate varie funzioni.\nEsistono due possibili spiegazioni riguardo all'etimologia del nome. La più comune è la parola mouse in relazione alla somiglianza del dispositivo con il roditore. La seconda spiega la parola come un acronimo che, a seconda delle versioni, può essere Manually Operated User Selection Equipment oppure Machine Operator's Unique Spotting Equipment."
    },
    {
        "id": "014n4m",
        "description": "Nell'uso del computer, il copia e incolla è un diffuso e semplice modo per riprodurre testo o altri dati da una posizione all'altra.\nÈ stato ideato dall'informatico Larry Tesler."
    },
    {
        "id": "02bc6",
        "description": "In informatica, il termine database, banca dati o base di dati, indica un archivio dati, o un insieme di archivi, in cui le informazioni in esso contenute sono strutturate e collegate tra loro secondo un particolare modello logico e in modo tale da consentire la gestione\/organizzazione efficiente dei dati stessi e l'interfacciamento con le richieste dell'utente attraverso i cosiddetti query language grazie a particolari applicazioni software dedicate, basate su un'architettura di tipo client-server."
    },
    {
        "id": "01q5jp",
        "description": "La tavola CRUD associa utenti e risorse, o loro aggregazioni, di un sistema informatico indicando i relativi privilegi di accesso.\nLa Tavola CRUD è una tabella a doppia entrata che riporta le risorse e gli utenti, oppure i profili utente che raccolgono più persone con gli stessi diritti di accesso.\nPer ogni coppia utente\/risorsa indica se c'è un privilegio di accesso e di che tipo. Se un utente accede in modalità Create, Delete o Update, chiaramente dispone di un accesso anche in modalità Read alla risorsa.\nGli utenti possono essere persone o applicazioni informatiche che accedono a un determinata risorsa. Possono essere definiti profili utente che condividono gli stessi privilegi di sistema, e collegare poi a questi profili i nomi delle singole utenze.\nAnche la risorsa informatica ammette una differente granularità: può essere un singolo campo, una directory o una vista sui dati, l'insieme delle informazioni gestite con un certo applicativo o modulo del sistema informativo aziendale.\nUtente e risorsa informatica possono essere descritti con la specializzazione\/generalizzazione di un numero arbitrario di entità padre-figlio, nell'ambito di uno schema Entità-relazione. Gli oggetti godono della proprietà dell'ereditarietà e quindi hanno attributi e metodi di accesso dell'oggetto padre, oltre a poterne avere di propri."
    },
    {
        "id": "029kh",
        "description": "In informatica ed elettronica con digitale ci si riferisce a tutto ciò che viene rappresentato con numeri o che opera manipolando numeri. Il termine deriva dall'inglese digit, che significa cifra, che a sua volta deriva dal latino digitus, che significa dito."
    },
    {
        "id": "020s1",
        "description": "In informatica il termine file indica un contenitore di informazioni\/dati in formato digitale, tipicamente presenti su un supporto digitale di memorizzazione opportunamente formattato in un determinato file system. Le informazioni scritte\/codificate al suo interno sono leggibili solo attraverso software."
    },
    {
        "id": "02nf_",
        "description": "La posta elettronica è un servizio Internet grazie al quale ogni utente abilitato può inviare e ricevere dei messaggi utilizzando un computer o altro dispositivo elettronico connesso in rete attraverso un proprio account di posta registrato presso un provider del servizio. È una delle applicazioni Internet più conosciute e utilizzate assieme al web. La sua nascita risale al 1971, quando Ray Tomlinson installò su ARPANET un sistema in grado di scambiare messaggi fra le varie università, ma chi ne ha realmente definito il funzionamento fu Jon Postel.\nRappresenta la controparte digitale ed elettronica della posta ordinaria e cartacea. A differenza di quest'ultima, il ritardo con cui arriva dal mittente al destinatario è normalmente di pochi secondi\/minuti, anche se vi sono delle eccezioni che ritardano il servizio fino a qualche ora. Per questo in generale di fatto ha rappresentato una rivoluzione nel modo di inviare e ricevere posta con la possibilità di allegare qualsiasi tipo di documento e immagini digitali entro certi limiti di dimensioni in byte."
    },
    {
        "id": "01zrkr",
        "description": "In informatica un'icona è un'immagine di dimensioni ridotte il cui scopo è rappresentare un programma, un'azione o un tipo di file o, più in generale, per trasmettere informazione in forma estremamente sintetica."
    },
    {
        "id": "03rsh",
        "description": "In informatica con il termine input\/output o I\/O si intendono tutte le interfacce messe a disposizione dal sistema operativo, o più in generale da qualunque sistema di basso livello, ai programmi per effettuare uno scambio di dati o segnali con altri programmi, col computer o con lo stesso sistema. Sono anche i due componenti fondamentali del lavoro effettuato. Collegate a queste interfacce nell'interazione con l'utente ci sono le varie periferiche di I\/O."
    },
    {
        "id": "02_0t4",
        "description": "Nel campo dell'interazione uomo-macchina, l'Interattività è la possibilità per un utente di:\n⁕ottenere un'azione dal dispositivo che utilizza, o\n⁕intervenire sul servizio che riceve a distanza.\nEsistono quindi due tipi di interazione possibile: 1 fra utente e apparecchio; 2 fra utente e fornitore del servizio.\nQuando l'utente trasmette un'informazione al sistema che sta utilizzando, interagisce con esso; grazie a questa interazione, il sistema può deviare dal suo comportamento prefissato ed adeguarsi alle esigenze dell'utente."
    },
    {
        "id": "03rlt",
        "description": "Internet è una rete mondiale di reti di computer ad accesso pubblico, attualmente rappresentante il principale mezzo di comunicazione di massa, che offre all'utente una vasta serie di contenuti potenzialmente informativi e servizi.\nSi tratta di un'interconnessione globale tra reti informatiche di natura ed estensione diversa, resa possibile da una suite di protocolli di rete comune chiamata \"TCP\/IP\" dal nome dei due protocolli principali, il TCP e l'IP, che costituiscono la \"lingua\" comune con cui i computer connessi ad Internet sono interconnessi e comunicano tra loro ad un livello superiore indipendentemente dalla loro sottostante architettura hardware e software, garantendo così l'interoperabilità tra sistemi e sottoreti fisiche diverse.\nL'avvento e la diffusione di Internet e dei suoi servizi hanno rappresentato una vera e propria rivoluzione tecnologica e sociologica dagli inizi degli anni novanta nonché uno dei motori dello sviluppo economico mondiale nell'ambito dell'Information and Communication Technology e oltre."
    },
    {
        "id": "02y_9m3",
        "description": "In informatica con il termine inglese cloud computing si indica un insieme di tecnologie che permettono, tipicamente sotto forma di un servizio offerto da un provider al cliente, di memorizzare\/archiviare e\/o elaborare dati grazie all'utilizzo di risorse hardware\/software distribuite e virtualizzate in Rete in un'architettura tipica client-server.\nLa correttezza nell'uso del termine è contestata da molti esperti: se queste tecnologie sono viste da alcuni analisti come una maggiore evoluzione tecnologica offerta dalla rete Internet, da altri, come Richard Stallman, sono invece considerate una trappola di marketing."
    },
    {
        "id": "07wcf",
        "description": "In elettronica l'Universal Serial Bus è uno standard di comunicazione seriale che consente di collegare diverse periferiche a un computer. È stato progettato per consentire a più periferiche di essere connesse usando una sola interfaccia standardizzata e un solo tipo di connettore e per migliorare la funzionalità plug-and-play consentendo di collegare o scollegare i dispositivi senza dover riavviare il computer."
    },
    {
        "id": "0mynm",
        "description": "Una webcam è una piccola telecamera utilizzabile solo come dispositivo di input per un computer.\nIl nome \"webcam\" è una parola composta che unisce \"web\" e \"cam\"."
    },
    {
        "id": "02y1vz",
        "description": "Facebook è un servizio di rete sociale lanciato nel febbraio 2004, posseduto e gestito dalla corporation Facebook, Inc. Il sito, fondato a Cambridge negli Stati Uniti da Mark Zuckerberg e dai suoi compagni di università Eduardo Saverin, Dustin Moskovitz e Chris Hughes, era originariamente stato progettato esclusivamente per gli studenti dell'Università di Harvard, ma fu presto aperto anche agli studenti di altre scuole della zona di Boston, della Ivy League e della Stanford University.\nSuccessivamente fu aperto anche agli studenti delle scuole superiori e poi a chiunque dichiarasse più di 13 anni di età. Da allora Facebook raggiunse un enorme successo: secondo Alexa dal giugno 2013 è diventato il sito più visitato al mondo, superando Google; ha cambiato profondamente molti aspetti legati alla socializzazione e all'interazione tra individui, sia sul piano privato che quello economico e commerciale.\nÈ disponibile in oltre 70 lingue e nell'ottobre 2012 conta circa 1 miliardo di utenti attivi che effettuano l'accesso almeno una volta al mese, classificandosi come primo servizio di rete sociale per numero di utenti attivi.\nIl nome \"Facebook\" prende spunto da un elenco con nome e fotografia degli studenti, che alcune università statunitensi distribuiscono all'inizio dell'anno accademico per aiutare gli iscritti a socializzare tra loro."
    },
    {
        "id": "0508p",
        "description": "La scheda madre o scheda di sistema, anche conosciuta come motherboard o mainboard, è una parte fondamentale di un moderno personal computer: sotto forma di scheda elettronica principale raccoglie in sé tutta la circuiteria elettronica e i collegamenti di interfaccia tra i vari componenti interni principali del PC comprendendo quindi anche i bus di espansione e le interfacce verso le periferiche esterne.\nÈ responsabile dunque della trasmissione e temporizzazione corretta di molte centinaia di segnali diversi, tutti ad alta frequenza e sensibili ai disturbi, tra processore e periferiche interne e viceversa. La sua buona realizzazione è quindi un fattore chiave per le prestazioni e l'affidabilità dell'intero computer."
    },
    {
        "id": "07g0_",
        "description": "L'Aia è una città di circa 500.000 abitanti dei Paesi Bassi, sede del governo dello Stato, pur non essendone la capitale, che è Amsterdam. Terza città per grandezza dei Paesi Bassi, è situata nella provincia dell'Olanda Meridionale. Dal 1831 è anche residenza della casa reale olandese.\nSono più di 26.000 gli stranieri che risiedono all'Aia, in maggioranza impiegati presso organizzazioni internazionali, multinazionali ed enti giuridici e diplomatici di varia natura. La città è sede di tutte le ambasciate straniere presenti nei Paesi Bassi, ospita molte organizzazioni internazionali come la Corte Internazionale di Giustizia, il Tribunale Penale Internazionale e altre 150 organizzazioni internazionali e la terza sede per importanza delle Nazioni Unite dopo New York, negli Stati Uniti d'America, e Ginevra, in Svizzera."
    },
    {
        "id": "02_286",
        "description": "New York è una città di 8.336.697 abitanti degli Stati Uniti d'America.\nSituata nello Stato omonimo, è la città più popolosa degli Stati Uniti, nonché uno dei centri economici e culturali più influenti del continente americano e del mondo intero. Uno fra i suoi simboli più famosi è la Statua della Libertà.\nSorge su un'area di circa 785 km² alla foce del fiume Hudson, sull'Oceano Atlantico. Situata sulla cosiddetta Baia di New York, in parte sulla terraferma e in parte su isole, è amministrativamente divisa in cinque distretti: Manhattan, Bronx, Queens, Brooklyn e Staten Island.\nDi essi, uno è sulla terraferma; tre si trovano su isole: e uno, Manhattan, sull'appendice inferiore della penisola su cui si trova anche il Bronx, ma che da esso è separato dall'Harlem River, fiume-canale che collega l'Hudson all'East River. I cinque boroughs sono anche sedi di contea metropolitana: la contea di New York propriamente detta occupa l'intero territorio di Manhattan, quella di Kings il territorio di Brooklyn e quella di Richmond il territorio di Staten Island; le altre due contee sono omonime dei boroughs e si sovrappongono al loro territorio amministrativo."
    },
    {
        "id": "0430_",
        "description": "Gerusalemme, già capitale ebraica tra il X e il VI secolo a.C, è un'antichissima città di grande importanza storica e geopolitica nonché unica città santa per due delle tre principali religioni monoteistiche e terza città santa in ordine d'importanza, dopo La Mecca e Medina, per l'Islam.\nÈ la capitale dello Stato di Israele, anche se non riconosciuta come tale dalle Nazioni Unite, sebbene la città sia occupata da Israele e da questo unilateralmente annessa. La sede presidenziale, gli uffici del governo, la corte suprema e il parlamento israeliano sono qui situati. Le Nazioni Unite e la maggior parte degli Stati non riconoscono Gerusalemme come capitale di Israele, affermando come lo status definitivo di Gerusalemme debba dipendere da futuri negoziati tra Israele e lo Stato Palestinese. La maggior parte degli Stati mantiene le proprie ambasciate a Tel Aviv. Si trova sull'altopiano che separa la costa orientale del Mediterraneo dal Mar Morto, a est di Tel Aviv, a sud di Ramallah, a ovest di Gerico e a nord di Betlemme."
    },
    {
        "id": "01w2v",
        "description": "Il Cairo è la capitale e la città più popolosa dell'Egitto con circa 9 milioni di abitanti e oltre 15 milioni dell'area metropolitana e del governatorato omonimo. La città è stata fondata sul Nilo.\nNonostante al-Qāhira sia il nome ufficiale della città, Il Cairo viene chiamata semplicemente con il nome Egitto, Miṣr pronunciato Masr in dialetto locale."
    },
    {
        "id": "0hsqf",
        "description": "Seul è la capitale della Corea del Sud. Situata nel nordovest del paese, poco più a sud della Zona demilitarizzata coreana, sul fiume Han.\nLa città è il centro politico, culturale, sociale ed economico più importante dello stato, ed è sede delle multinazionali che operano nel paese. Come capitale della Corea del Sud, rappresenta una delle più forti economie mondiali, ed è il simbolo visibile di quello che viene chiamato il “Miracolo del fiume Han”, riferito agli enormi progressi nel campo dell'economia sudcoreana negli ultimi decenni.\nSecondo i dati del servizio demografico ONU, l'area urbana di Seul contava 9,7 milioni di abitanti nel 2007, occupando il ventiduesimo posto nella classifica delle città più popolose. I dati cambiano notevolmente se si prendono in considerazione l'area Metropolitana di Seul, tra cui il maggiore porto, Incheon, ed il più grande centro residenziale, Seongnam, con i quali arriva fino a 25 milioni di abitanti. L'alta densità abitativa le ha permesso di diventare una delle città più “cablate” dell'economia informatica globale. Il traffico intenso e l'inquinamento industriale hanno spinto il governo metropolitano a prendere severi provvedimenti di natura ecologica, soprattutto per quanto riguarda la lotta contro lo smog e l'inquinamento idrico. A seguito di tali misure la situazione è migliorata, ma resta problematica."
    },
    {
        "id": "031y2",
        "description": "Firenze è un comune italiano di 366 443 abitanti, capoluogo dell'omonima provincia e della Toscana. È l'ottavo comune italiano per popolazione e il primo della Regione Toscana.\nLa città di Firenze è il cuore della conurbazione Firenze - Prato - Pistoia, che conta oltre 1 500 000 abitanti.\nNel Medioevo è stato un importante centro culturale, commerciale, economico e finanziario. Nell'età moderna ha ricoperto il ruolo di capitale del Granducato di Toscana, dal 1569 al 1859, con il governo delle famiglie dei Medici e dei Lorena. Fu capitale d'Italia dal 1865 al 1871, dopo l'unificazione del Paese.\nImportante centro universitario e patrimonio dell'umanità UNESCO, è considerata il luogo d'origine del Rinascimento ed è universalmente riconosciuta come una delle culle dell'arte e dell'architettura, nonché rinomata come una delle più belle città del mondo, grazie ai suoi numerosi monumenti e musei - tra cui il Duomo, Santa Croce, gli Uffizi, Ponte Vecchio, Piazza della Signoria e Palazzo Pitti."
    },
    {
        "id": "0156q",
        "description": "Berlino è la maggiore città e nel contempo un Land della Germania, quindi una città-stato. Capitale federale della Repubblica Federale di Germania e sede del suo governo, è uno dei più importanti centri politici, culturali, scientifici, fieristici e mediatici d'Europa e, dopo Londra, il secondo comune più popoloso dell'Unione europea."
    },
    {
        "id": "05qtj",
        "description": "Parigi è la capitale e la città più popolosa della Francia, capoluogo della regione dell'Isola di Francia e l'unico comune ad essere nello stesso tempo dipartimento. È inoltre dopo Londra, Berlino, Madrid e Roma il quinto comune più popoloso dell'Unione europea.\nCon oltre 28 milioni di turisti l'anno, Parigi è la città più visitata al mondo. Secondo la rivista The Economist è la città più cara al mondo. Parigi è la quinta città più popolata d'Europa, con 2 243 833 abitanti. Tuttavia, l'estensione urbana della capitale francese è ben più ampia del suo territorio comunale. L'area metropolitana infatti, detta anche Grande Parigi, conta una popolazione di quasi 12 milioni di persone, ed è una tra le più popolose d'Europa.\nEreditando la storia di un impero coloniale estesosi su cinque continenti, Parigi è considerata come il centro del mondo francofono ed ha mantenuto una fortissima posizione internazionale. Ospita, tra gli altri, il quartier generale dell'OECD e dell'UNESCO. Secondo stime effettuate dalla CNN, nel 2009 Parigi ospitava 27 delle aziende \"Fortune global 500\" - seconda città al mondo - davanti Pechino, New York e Londra. Questo, combinato con la presenza del più grande distretto finanziario d'Europa per dimensioni, la più grande borsa dell'eurozona, le sue attività affaristiche, politiche e turistiche, ha reso la città uno dei principali \"hub\" del mondo."
    },
    {
        "id": "0k3p",
        "description": "Amsterdam è la capitale e la maggiore città dei Paesi Bassi, nella provincia dell'Olanda Settentrionale, anche se geograficamente è posta ad una latitudine intermedia all'interno del Paese. Il comune di Amsterdam ha 820 654 residenti di oltre 170 nazionalità, mentre la popolazione che risiede nell'area metropolitana è di circa 2 289 762 persone. L'area al centro della città circondata dai canali del XII secolo è dal 2010 Patrimonio dell'Unesco.\nLa città si trova nella Randstad Holland ed è amministrata non solo dal sindaco e dal consiglio comunale centrale ma è anche divisa in sette distretti cittadini\/circoscrizioni chiamati stadsdeel, che hanno i loro propri consigli. Tutte le decisioni locali sono prese da questi consigli circoscrizionali e solo le più importanti decisioni infrastrutturali sono delegate all'amministrazione principale. Oltre lo stadsdeel centrale della città, chiamato Centrum, la municipalità comprende le seguenti circoscrizioni: Noord, West, Nieuw-West, Zuid, Oost e Zuidoost. Il distretto Zuidoost comprende il quartiere conosciuto come Bijlmer,. Amsterdam Noord è separata dal resto della città dalla via d'acqua, il Canale del Mare del Nord. Inoltre esiste un altro stadsdeel, Westpoort, che anche se ufficialmente è uno stadsdeel, nessuno lo considera come tale poiché è pressoché disabitato."
    },
    {
        "id": "0c1xm",
        "description": "Dakar è la capitale e la principale città del Senegal. L'area metropolitana, corrispondente alla Regione di Dakar, raggiunge i 2.399.451 abitanti. La città si estende nella parte meridionale della penisola di Capo Verde, sull'Oceano Atlantico. Dakar è sede della Camera bassa del Parlamento del Senegal e del Palazzo del Presidente. Dakar è anche famosa in quanto tappa d'arrivo della celebre corsa Rally Dakar."
    },
    {
        "id": "06gmr",
        "description": "Rio de Janeiro è una città del Brasile, capitale dell'omonimo stato confederato. La città ha una popolazione di circa 6.186.710 abitanti, e occupa una superficie di 1.256 km². La popolazione compresa nell'area metropolitana è circa 12 milioni. Rio è la seconda città del Brasile dopo San Paolo e fu la capitale della nazione dal 1763 fino al 1960, dopo Salvador da Bahia e prima di Brasilia.\nLa città è famosa per le sue attrative turistiche tra cui: le spiagge di Copacabana e Ipanema, per la gigantesca statua liberty di Gesù, nota come Cristo Redentore sul monte Corcovado, per il Pão de Açúcar, con la sua funivia, e per il suo annuale carnevale, il più celebre al mondo.\nRio de Janeiro contiene anche la più grande foresta all'interno di un'area urbana, la Floresta da Tijuca. L'attuale sindaco è Eduardo da Costa Paes, in carica dal 1º gennaio 2009 del PMDB."
    },
    {
        "id": "01fdzj",
        "description": "La torre è un edificio caratterizzato dall'avere sviluppata in prevalenza la dimensione dell'altezza, la quale risulta decisamente maggiore rispetto a quelle della base.\nNella storia dell'architettura le torri hanno avuto in tutto il mondo un particolare rilievo, come elementi sia funzionali sia di prestigio, spesso fondendo in un unico elemento due o più caratteristiche di fruizione."
    },
    {
        "id": "06gfj",
        "description": "La strada è un'infrastruttura di trasporto destinata alla circolazione di veicoli terrestri ed, in misura marginale, pedoni e animali.\nGeneralmente presenta una struttura a strati, da cui il nome, sormontata da una pavimentazione destinata a migliorare l'aderenza delle ruote ed il confort di persone e merci."
    },
    {
        "id": "0hpnr",
        "description": "L'ospedale è un'istituzione per l'assistenza sanitaria generalmente costituita da un complesso architettonico in cui personale specializzato fornisce trattamenti per curare pazienti affetti da malattie allo stadio acuto."
    },
    {
        "id": "0k05r",
        "description": "Il termine tribunale può riferirsi tanto al luogo in cui viene amministrata la giustizia o all'edificio dove hanno sede i giudici, quanto al giudice stesso, sia in modo generico, che come denominazione di uno specifico organo, per lo più collegiale, e dell'ufficio giudiziario di cui fa parte."
    },
    {
        "id": "06zdj",
        "description": "Una scuola è un nome generico che indica un'istituzione destinata all'educazione e all'istruzione di studenti e allievi sotto la guida di varie tipologie di figure professionali appartenenti al settore dei lavoratori della conoscenza. Questi ultimi, tenendo conto di un definito contesto di partenza e delle finalità proprie dell'istituzione educativa, redigono ed applicano un progetto educativo che, avvalendosi di appropriate metodologie didattiche, si propone di raggiungere gli obbiettivi educativi previsti sviluppandosi secondo una precisa scansione temporale. Ciò al fine di soddisfare i bisogni educativi dell'utenza.\nLa maggior parte dei paesi hanno sistemi di educazione formale generalmente obbligatori nei quali gli studenti progrediscono attraverso la frequenza di varie tipologie di scuole. I nomi di queste ultime variano da paese a paese ma comprendono generalmente: 1 la scuola elementare per l'educazione primaria dei bambini e 2 la scuola secondaria per l'educazione secondaria dei ragazzi che hanno completato l'educazione primaria. L'istituzione che affronta l'educazione superiore, è comunemente chiamata università."
    },
    {
        "id": "019cfy",
        "description": "Lo stadio è una struttura architettonica in cui si svolgono manifestazioni sportive, dotata di spazi per ospitare gli spettatori e altri servizi. Negli sport all'aperto, lo stadio indica la zona delle tribune che ospitano gli spettatori."
    },
    {
        "id": "06zdj",
        "description": "Una scuola è un nome generico che indica un'istituzione destinata all'educazione e all'istruzione di studenti e allievi sotto la guida di varie tipologie di figure professionali appartenenti al settore dei lavoratori della conoscenza. Questi ultimi, tenendo conto di un definito contesto di partenza e delle finalità proprie dell'istituzione educativa, redigono ed applicano un progetto educativo che, avvalendosi di appropriate metodologie didattiche, si propone di raggiungere gli obbiettivi educativi previsti sviluppandosi secondo una precisa scansione temporale. Ciò al fine di soddisfare i bisogni educativi dell'utenza.\nLa maggior parte dei paesi hanno sistemi di educazione formale generalmente obbligatori nei quali gli studenti progrediscono attraverso la frequenza di varie tipologie di scuole. I nomi di queste ultime variano da paese a paese ma comprendono generalmente: 1 la scuola elementare per l'educazione primaria dei bambini e 2 la scuola secondaria per l'educazione secondaria dei ragazzi che hanno completato l'educazione primaria. L'istituzione che affronta l'educazione superiore, è comunemente chiamata università."
    },
    {
        "id": "09cmq",
        "description": "Il museo è una raccolta, pubblica o privata, di oggetti relativi ad uno o più settori della cultura, della scienza e della tecnica. Lo statuto dell'International Council of Museums lo definisce un'istituzione permanente, senza scopo di lucro, al servizio della società e del suo sviluppo. È aperto al pubblico e compie ricerche che riguardano le testimonianze materiali e immateriali dell'umanità e del suo ambiente; le acquisisce, le conserva, le comunica e, soprattutto, le espone a fini di studio, educazione e diletto.\nCon riferimento all'Italia e limitatamente ad uno dei numerosi ambiti cui il museo può riferirsi, l'articolo 101 del Decreto Legislativo 22 gennaio 2004, n. 42, in materia di \"Codice dei beni culturali e del paesaggio\", lo definisce come «struttura permanente che acquisisce, cataloga, conserva, ordina ed espone beni culturali per finalità di educazione e di studio»."
    },
    {
        "id": "017ql",
        "description": "La banca è un'impresa privata che distribuisce beni e servizi e fornisce alla clientela mezzi di pagamento e di intermediazione finanziaria tra offerta e domanda di capitali, i primi provenienti per lo più dalle famiglie o privati sotto forma di depositi ovvero crediti, i secondi richiesti soprattutto dal settore impresario sotto forma di prestiti per far fronte ai propri investimenti e in parte anche dalle famiglie o privati stessi.\nLa principale entrata delle banche sono i guadagni sui servizi offerti quali ad esempio gli interessi attivi sui prestiti nei confronti dei debitori, che sono garantiti da una percentuale di riserva obbligatoria dei depositi forniti invece dalla clientela ovvero i creditori cui spettano interesse passivi inferiori.\nL'insieme delle banche, regolate e coordinate dalla rispettiva banca centrale, dà vita al sistema creditizio-bancario che è parte o sottosistema del sistema economico."
    },
    {
        "id": "02p0qmm",
        "description": "Un college è un termine usato soprattutto nei paesi anglofoni per denotare genericamente un'istituzione educativa, o una parte di essa, specificatamente nel senso di residenza universitaria.\nIn questo senso, il termine sta entrando anche nella lingua italiana."
    },
    {
        "id": "09y4pm",
        "description": "Il termine mercato, in economia, indica il luogo e al contempo anche il momento in cui vengono realizzati gli scambi economico-commerciali di materie prime, beni, servizi, denaro, strumenti finanziari ecc, del particolare sottosistema economico di riferimento.\nSecondo una definizione scientifica, il mercato è l'insieme della domanda e dell'offerta, cioè degli acquirenti e dei venditori. In termini equivalenti microeconomici o macroeconomici, il mercato è definito come il punto di incontro della domanda e dell'offerta. Queste definizioni possono quindi riferirsi ad un luogo fisico, o ad un concetto immateriale. Spesso con il termine mercato si indica sinteticamente il sistema economico più precisamente definito economia di mercato."
    },
    {
        "id": "016yx7",
        "description": "La palestra è un luogo attrezzato per praticare sport indoor, sia individuali che di squadra."
    },
    {
        "id": "03nybl",
        "description": "La stazione di polizia è un edificio che serve per ospitare agenti di polizia e altri membri del personale. Questi edifici spesso contengono uffici e alloggi per il personale e dei veicoli, con spogliatoi, celle di detenzione temporanea e stanze per gli interrogatori."
    },
    {
        "id": "09cjl",
        "description": "In architettura, ingegneria civile, urbanistica ed in aeronautica, un aeroporto è un'infrastruttura attrezzata per il decollo e l'atterraggio di aeromobili, per il transito dei relativi passeggeri e del loro bagaglio, per il ricovero ed il rifornimento dei velivoli."
    },
    {
        "id": "053rd",
        "description": "L'industria mineraria si occupa dell'estrazione di minerali di valore o di altri materiali geologici dalla terra, solitamente da un giacimento, da una vena o da uno strato di carbone. I materiali comunemente coperti dall'industria mineraria includono il ferro, il carbone, il rame, i diamanti, la bauxite, l'oro, il piombo, il manganese, il magnesio, il nickel, il fosfato, il platino, il salgemma, l'argento, lo stagno, il titanio, l'uranio e lo zinco. Altri materiali particolarmente utili che vengono estratti sono l'argilla, la sabbia, la cenere, la ghiaia, il granito e il calcare. Qualsiasi materiale che non possa essere ottenuto da lavorazioni agricole deve essere ottenuto tramite l'industria mineraria. L'industria mineraria include anche l'estrazione del petrolio, del gas naturale e anche di falde acquifere."
    },
    {
        "id": "023907r",
        "description": "Economia immobiliare e real estate sono due locuzioni che si usano per definire nella sua accezione più estesa il settore immobiliare.\nOggi la locuzione real estate si sta imponendo nell'uso comune anche in Italia ed è presente nei richiami pubblicitari delle tante manifestazioni di settore, nel nome di aziende e nell'uso giornalistico.\nIl concetto di real estate si riferisce ai beni immobiliari derivanti dal sito naturale, più i miglioramenti risultanti dal lavoro umano inclusi fabbricati, attrezzature e macchinari situati sul luogo, oltre a vari diritti di proprietà posti sugli stessi."
    },
    {
        "id": "029g_vk",
        "description": "La telecomunicazione, abbreviazione TLC, è l'attività di comunicazione a distanza tra due, tre o più soggetti mediante dispositivi elettronici che utilizzano tecniche di trasferimento dell'informazione oggetto della comunicazione attraverso segnali.\nLa relativa industria delle telecomunicazioni fa parte insieme all'informatica della cosiddetta ICT ovvero l'Information and Communication Technology la cui ampia diffusione nell'attuale società ha dato vita alla cosiddetta Società dell'Informazione attraverso mezzi di comunicazione di massa come telefono, radio e televisione nonché uno dei settori trainanti della cosiddetta terza rivoluzione industriale.\nDeterminante inoltre è l'influsso delle moderne telecomunicazioni e in generale dell'ICT nella nascita e nello sviluppo della cosiddetta New economy e ancor più in generale sull'evoluzione tecnologica e socio-economica della società moderna citando ad esempio l'avvento di tre grandi rivoluzioni tecnologiche negli ultimi 10-15 anni quali i telefoni cellulari, la rete Internet e il GPS.\nLe infrastrutture di telecomunicazioni sono diventate dunque una risorsa talmente strategica, e allo stesso tempo critica, all'interno di ciascuno Stato al punto da permetterne lo sviluppo socio-economico nonché la rispettiva forza economico-politica a livello internazionale fino a richiedere il ricorso a forme specifiche di protezione o sicurezza."
    },
    {
        "id": "06mbny",
        "description": "L'ospitalità è l'atto di accogliere nella propria casa, città, paese una persona che normalmente non vi vive.\nÉmile Benveniste nel suo Vocabolario delle istituzioni indoeuropee, prendendo in considerazione l’etimologia e la storia della parola ospite, giunge alla conclusione che la nozione di ospitalità si basa sull’idea che un uomo è legato a un altro dall’obbligo di compensare una certa prestazione di cui è stato beneficiario. L’ospitalità dunque come tipo di relazione tra individui o gruppi si lega a dei rituali che consistono nello scambio di una serie di doni e contro doni, poiché un dono crea sempre l’obbligo nel partner di un dono maggiore, in virtù di una specie di forza costringente. È insieme una festa legata a certe date e a certi culti, un fenomeno economico in quanto circolazione di ricchezze; un legame tra famiglie, tribù e persino tra i loro discendenti. Questo tipo di relazione tra individui o gruppi lo si ritrova nella istituzione del potlatch, praticato dalle popolazioni si nativi americani nella costa nord-ovest del Pacifico dell’America settentrionale.\nLa stessa istituzione dell’ospitalità esiste nel mondo greco sotto un altro nome, xenia. Infatti l'ospitalità per i greci era una regola di convivenza civile, un dovere rituale. Non esistendo leggi scritte, le famiglie erano regolate da norme orali condivise da tutti. L'ospitalità rappresentava un legame durevole di solidarietà, che si manifestava con uno scambio di beni e favori. Si era obbligati a concedere ospitalità prima ancora di sapere l'identità dello straniero, posto sotto la protezione di Zeus. Il rapporto di ospitalità veniva sancito con una stretta di mano e con scambio di doni."
    },
    {
        "id": "02h400t",
        "description": "Si considerano servizi finanziari tutti i servizi che sono connessi in qualche modo alle operazioni finanziarie. L'industria finanziaria include un ampio raggio di organizzazioni che lavorano nella gestione delle finanze. Fra queste organizzazioni possiamo ricordare le banche, le compagnie di carte di credito, le compagnie assicuratrici, le compagnie di credito al consumo, gli intermediatori finanziari, i fondi d'investimento ed alcune aziende governative. Nel suo complesso l'industria dei servizi finanziari rappresenta fino al 20% della capitalizzazione borsistica."
    },
    {
        "id": "01mf0",
        "description": "Il software, in informatica, è l'informazione o le informazioni utilizzate da uno o più sistemi informatici e memorizzate su uno o più supporti informatici. Tali informazioni possono essere quindi rappresentate da uno o più programmi, oppure da uno o più dati, oppure da una combinazione delle due.\nIl termine si contrappone tradizionalmente a hardware che rende possibile l'esecuzione del software. Nel tempo sono entrati nell'uso altri termini che descrivono elementi di un computer, come il firmware. Il suffisso -ware viene usato anche in altri termini che indicano particolari tipi di programmi: in funzione del ruolo che hanno in un sistema di calcolo; del tipo di licenza con cui sono distribuiti; e altro."
    },
    {
        "id": "011s0",
        "description": "Fra tutte le possibili classificazioni della pubblicità forse quella più semplice e basilare è la classificazione in relazione al fine ultimo profit\/non profit:\n⁕Pubblicità commerciale: è quella volta a reclamizzare un prodotto di mercato. È la forma di pubblicità più diffusa.\n⁕Pubblicità sociale: è quella volta a promuovere finalità socialmente rilevanti.\n⁕Advocacy advertising: è quella volta a promuovere un consenso relativo a tematiche su cui esiste una divergenza di opinioni.\n⁕Pubblicità pubblica: è quella impiegata dallo Stato o dalla Pubblica Amministrazione volta a comunicare informazioni relative ai diritti e ai doveri dei cittadini.\n⁕Propaganda politica: è quella volta a reclamizzare un partito o un'idea politica.\nOvviamente esistono molte altre classificazioni, che non necessariamente si escludono a vicenda. Si può andare da classificazioni molto generiche come ad esempio quella in relazione al tipo di medium che veicola la réclame fino a classificazioni piuttosto specifiche come ad esempio quelle in relazione al tipo di target."
    },
    {
        "id": "01ftz",
        "description": "Con il termine generico di biotecnologia si indicano tutte le applicazioni tecnologiche della biologia. Tra le definizioni disponibili, la più completa è indubbiamente quella stesa dalla Convenzione sulla Diversità Biologica UN, ossia:\nLa biotecnologia, quindi, può essere definita come quel ramo della biologia riguardante l'utilizzo di esseri viventi al fine di ottenere beni o servizi.\nNel linguaggio corrente, si utilizza più frequentemente il termine al plurale, ad indicare la pluralità di tecnologie sviluppate e i campi di applicazione interessati."
    },
    {
        "id": "0hz28",
        "description": "L'editoria è l'attività imprenditoriale di produzione e gestione di contenuti riproducibili in serie e della loro diffusione e commercializzazione in forme trasmissibili attraverso i media. Il soggetto che esercita tale attività è detto editore.\nL'editoria libraria è il processo di trasformazione delle idee di un determinato autore in contenuti accessibili e disponibili a tutti. Comprende le seguenti fasi: selezione degli originali, preparazione delle bozze, cura del progetto grafico, stampa. Se nel XIX secolo l'editoria, libraria, periodica e musicale, proponeva al pubblico un oggetto con evidenti caratteri materiali, oggi il termine indica anche la produzione di CD-ROM ipertestuali, eBook e file digitali."
    },
    {
        "id": "0191_7",
        "description": "Il termine vendita al dettaglio viene usato in campo commerciale per indicare la versione, completa di imballo, di un particolare prodotto destinato alla vendita al pubblico, e non ad aziende; le quali normalmente comprano merci in quantitativi maggiori, con diversa distribuzione e imballo.\nIl termine inglese retailing traduce il luogo dello shopping; di conseguenza, il Retail Marketing altro non è che l’insieme delle strategie e delle tattiche di marketing attinenti alla gestione del punto vendita e mirate ad incrementarne l'attività aziendale. La vendita al dettaglio può integrare anche moderne tecniche di marketing non convenzionale quali il marketing di prossimità e contribuire a progetti complessi di marketing multicanale.\nRecentemente si è cominciato a posizionare nei punti vendita anche dispositivi interattivi digitali di nuova generazione che permettono un approccio più articolato e personalizzato con il cliente, oltre a veicolare i messaggi promozionali in maniera multimediale. Un'ulteriore innovazione nel campo della vendita al dettaglio è rappresentato dalla progressiva diffusione dei cosiddetti negozi a tempo, caratterizzati da aperture lampo e vendita di prodotti a edizione limitata."
    },
    {
        "id": "0h61",
        "description": "L'archeologia è la scienza che studia le civiltà e le culture umane del passato e le loro relazioni con l'ambiente circostante, mediante la raccolta, la documentazione e l'analisi delle tracce materiali che hanno lasciato.\nVenne definita in passato come scienza ausiliaria della storia, adatta a fornire documenti materiali per quei periodi non sufficientemente illuminati dalle fonti scritte. In alcuni paesi, e specialmente negli Stati Uniti d'America è stata sempre considerata come una delle quattro branche dell'antropologia, avente come obiettivo l'acquisizione di conoscenza delle culture umane attraverso lo studio delle loro manifestazioni materiali.\nL'archeologia è tradizionalmente suddivisa in discipline a seconda del periodo o della cultura oggetto di studio, oppure a seconda di particolari tecniche di indagine, o di specifiche problematiche, o ancora sulla base del tipo di materiale esaminato."
    },
    {
        "id": "01mtb",
        "description": "La cottura è un procedimento che consiste nell'esporre il cibo a fonti di calore per trasformarlo da crudo a cotto. Questo trattamento è una diretta conseguenza della scoperta del fuoco e viene fatta risalire al paleolitico inferiore: in insediamenti di Homo erectus di Ciu Ku Tien in Cina sono stati trovati focolari di 400 000 anni fa. Secondo altri la capacità di controllare prima e di produrre il fuoco poi, andrebbero retrodatate fino a circa un milione di anni fa.\nLa cottura risponde a diverse esigenze:\n⁕altera la consistenza e il sapore dei cibi rendendoli più digeribili\n⁕elimina batteri, virus e animali presenti nel cibo\n⁕trasforma alcune sostanze tossiche rendendo commestibili cibi altrimenti nocivi"
    },
    {
        "id": "034dj",
        "description": "Il gioco d'azzardo, consiste nello scommettere beni, per esempio denaro, sull'esito di un evento futuro: per tradizione le quote si pagano in contanti. Giocatore d'azzardo può essere chiunque.\nQuesto evento può verificarsi nell'ambito di un gioco di società come la roulette o di una gara, come le corse dei cavalli, ma in linea di principio qualsiasi attività che presenti incertezza sul risultato finale si presta a scommesse e quindi può essere oggetto di gioco d'azzardo. Nella rete il gioco d'azzardo prospera: esistono casinò virtuali, esistono siti con le recensioni di questi ultimi, comunità di giocatori e forum di discussione dedicati ad appassionati scommettitori."
    },
    {
        "id": "034v_",
        "description": "Il giardinaggio è la tecnica e l'arte della coltivazione di piante a scopo principalmente ornamentale. Può essere praticato per hobby, come attività professionale oppure come attività riabilitativa o socializzante all'interno di carceri o istituti, pratica che prende il nome di \"Garden Therapy\". In generale con il termine \"giardinaggio\" si indica il complesso delle azioni relative alla creazione e alla manutenzione di un giardino, solitamente privato."
    },
    {
        "id": "05wkw",
        "description": "Una fotografia è una immagine ottenuta tramite un processo di registrazione permanente e statica di un'immagine, proiettata per mezzo di un sistema ottico su un elemento fotosensibile: emulsione chimica per la fotografia fotochimica, ovvero quella tradizionale dalle origini ai giorni nostri, sensore elettronico per la fotografia elettronica, oggi digitale.\nIl termine deriva dal francese photographie, proveniente dall'inglese photography, composizione di foto- e -grafia. Con il termine fotografia si indicano tanto la tecnica quanto l'immagine ripresa e, per estensione, il supporto che la contiene.\nL'estrema versatilità di questa tecnica ne ha consentito l'utilizzo nei campi più diversi delle attività umane, dalla ricerca scientifica all'intrattenimento, dalla pubblicità al giornalismo, fino a consacrarla come autentica forma d'arte."
    },
    {
        "id": "064rk",
        "description": "La lavorazione della ceramica comprende le tecniche per la produzione di vasellame ed altri oggetti, spesso di uso quotidiano di ceramica."
    },
    {
        "id": "09nyy",
        "description": "La giocoleria è l'arte di manipolare con destrezza uno o più oggetti.\nEssa è parte di un insieme più grande di arti ed è basata sul lancio o sulla manipolazione di oggetti come palline, cerchi, clave, bolas o diabolo, ecc.\nLa più nota forma di giocoleria è la giocoleria con lanci, ma vi sono specialità in cui non è previsto il lancio di questi."
    },
    {
        "id": "012v4j",
        "description": "L'escursionismo è una forma di attività motoria basata sul camminare nel territorio, sia lungo percorsi, anche variamente attrezzati, che liberamente, al di fuori di percorsi fissi.\nSpesso, derivando il termine dalla lingua inglese, viene indicato anche con trekking o hiking. Il primo termine deriva dal verbo inglese to trek, che significa camminare lentamente o anche fare un lungo viaggio. Il secondo deriva dal verbo inglese to hike, che significa camminare."
    },
    {
        "id": "017dv8",
        "description": "Il birdwatching è un hobby inerente all'osservazione e allo studio degli uccelli in natura. È sinonimo del termine birding, usato negli Stati Uniti d'America, che comprende, oltre all'osservazione, anche l'ascolto e il riconoscimento dei canti.\nColui che pratica il birdwatching viene chiamato birdwatcher."
    }
]