[
    {
        "id": "0_k2",
        "description": "Maur er hovedsakelig små insekter som utgjør en familie av årevinger. De er nær beslektet med vepsene, spesielt stikkvepser og Scoliidae. Enkelte entomologer plasserer maur systematisk i overfamilien Vespoidea, andre i en egen overfamilie, Formicoidea.\nDe fleste artene er under 1 cm lange. Det er beskrevet 12 500 forskjellige arter i verden, men det blir stadig oppdaget nye og man regner med at det finnes 15 000. Maurene har mindre artsmangfold i kalde klima og det er funnet bare 53 arter i Norge. De er sosiale insekter, som lever i kompliserte samfunn. Mange arter bygger forseggjorte bol, kalt maurtuer."
    },
    {
        "id": "01dws",
        "description": "Bjørnefamilien, også kalt bjørner, bjønner og ursider, er en relativt liten gruppe av store rovpattedyr som deles inn i åtte arter. Selv om gruppen av bjørner er liten er artene i denne familien spredt utover store landområder. De har vært kulturelt svært viktige dyr for menneskelige populasjoner i de områder hvor de finnes."
    },
    {
        "id": "01h3n",
        "description": "Bier er mer eller mindre hårete broddvepser som lever av blomsterstøv og nektar. De har stor betydning som pollinerere. Sammen med graveveps utgjør biene overfamilien Apoidea. Det er beskrevet nærmere 20 000 biearter, i Norge er det kjent 200 arter.\nHannbier lever vanligvis ganske kort og gjør få ting utenom å sørge for forplantningen. Hunnbier tar seg vanligvis av avkommet og bygger bol. Mange bier spiller en viktig rolle i flere planters pollinering. Mange arter oppsøker mange slags planter, men noen arter er spesialisert på én eller flere bestemte arter, eller interesserer seg for blomster med bestemte farver.\nBiene omfatter flere arter som er eusosiale og danner svermer som består av arbeidere, dronninger og droner. Til disse hører broddløse bier, honningbier og flere humler.\nDe fleste artene er imidlertid enslige. Hos disse artene er det ofte slik at hunnene bygger noen små yngleceller i hulrom i trær og deretter i mer eller mindre grad sørger for larvene, som fores med dronninggelé."
    },
    {
        "id": "015p6",
        "description": "Fugler er tobeinte, varmblodige virveldyr som nedstammer fra de skjellkledte, øglelignende sauropsidene. Fugler karakteriseres imidlertid av en fjærkledt kropp, et hode der munnen former et nebb av hornstoff, forlemmer som har utviklet seg til vinger, og en hul beinbygning som gjør individet svært lett i forhold til størrelsen. Den siste resten av skjellkledningen som dekket deres fjerne forfedre, finnes i dag kun på føttene, men er hos noen arter blitt erstattet med fjær. Alle nålevende arter antas å stamme fra en felles vegetariansk stamform som mistet tennene sine for omtrent 100 millioner år siden.\nAvhengig av hva man regner som en art, finnes det i dag mer enn 10 000 fuglearter i verden. Fuglene varierer mye i størrelse. Den minste arten er bikolibri som kun veier omkring 2 g, mens den største er strutsen som kan veie opp mot 100 kg.\nFugler er svært forskjellige, også med hensyn til ernæring. De fleste artene er dagaktive, men noen er også nattaktive, for eksempel ugler. Noen arter er svært gode flygere som kan være på vingene i flere år, uten å være nedenom landjorden, mens andre tilbringer hele eller store deler av livet på bakken, trærne eller i tilknytning til vann. Mange trives best i tropiske eller subtropiske strøk, mens andre har tilpasset seg den tempererte eller til og med arktiske sonen på kloden."
    },
    {
        "id": "01x_v",
        "description": "Kameler er en slekt i kameldyrfamilien, som ellers består av lamaer og vikunjaer. Kameler består av de to nålevende artene, baktriakamel og dromedar. Dette er meget store dyr som særpreges ved å ha utpreget pukkel på ryggen. Baktriakamelen har to pukler, mens dromedaren kun har én synlig pukkel."
    },
    {
        "id": "01yrx",
        "description": "Tamkatt er også kjent som huskatt, pusekatt, kattepus og bare katt eller pus. Tamkatten har også i noen grad gått under det vitenskapelige navnet F. s. domesticus. Den er et lite rovpattedyr i kattefamilien, som nå regnes som en variant av afrikansk villkatt.\nKatten har trolig vært et husdyr i nærmere 10 000 år, og den er verdens mest populære kjæledyr. Som hunden blir også tamkatten inndelt i raser, men ulikt hundens store variasjoner er det kun mindre synlige forskjeller mellom katterasene. Det antas at det i dag finnes rundt 600 millioner tamkatter i verden."
    },
    {
        "id": "09b5t",
        "description": "Tamhøns, også kalt høns, er domestiserte hønsefugler som eksisterer som ulike raser. Hannen kalles hane, hunnen høne og avkommet kylling.\nFor tiden finnes det rundt 7 milliarder levende høns i verden, hvorav 3,3 millioner i Norge. Det finnes også rundt 500 forskjellige hønseraser i hele verden, men ikke mer enn 52 av dem er godkjent i Norge. De fleste hønsene finner vi i bur i store hønsehus. I Norge er det vanlig å ha mellom tre og seks høns i hvert bur, og flere enn 1 000 høns i hvert hønsehus.\nFlertall av høne er høner eller høns. Høns kan også være en fellesbetegnelse for både hunndyr og hanndyr av hønsefugl. Avkommet til høns kalles kyllinger.\nHøns blir hovedsakelig delt inn i tre grupper: eggleggere, kjøtthøns og rasehøns. I tillegg til denne gruppeinndelingen blir hønsene igjen inndelt i tunge raser, lette raser, og urdverger. Denne gruppeinndelingen er med på å få oversikt over hvordan dyrene er."
    },
    {
        "id": "01xq0k1",
        "description": "Storfe kalles også kveg, tamfe, kyr, naut og fe med mer. Det er en underart som har utviklet seg fra uroksen.\nHannen kalles okse. Andre navn er kvegokse, tyr og stut. En kastrert okse kalles kastrat. Hunnen kalles kvige til første kalving, og ku når dyret har kalvet. En kolle er en ku som mangler horn, Avkommet kalles kalv til de er omkring ett år gamle."
    },
    {
        "id": "09ddx",
        "description": "Ender er ei gruppe av andefamilien."
    },
    {
        "id": "0bwd_0j",
        "description": "Elefanter er en gruppe kjempestore pattedyr som tilhører Asias og Afrikas nålevende megafauna. Elefanter kan bli omkring 4 meter høye og veie mer enn 10 tonn på det meste. Det finnes tre nålevende arter, hvorav to tilhører samme slekt. Plinius den eldre skrev om elefanten: «Elefantene har noen egenskaper som man ikke engang ser så ofte hos mennesker, nemlig ærlighet, fornuft, rettferdighetssans og respekt for stjernene, solen og månen.»"
    },
    {
        "id": "03k3r",
        "description": "Hest eller tamhest er en underart av villhest, som er en art i slekten Equus i hestefamilien. Hesten er et hovdyr som har spilt en betydelig rolle som arbeidskraft og transportmiddel gjennom årtusner."
    },
    {
        "id": "08pbxl",
        "description": "Apekatter er en fellesbetegnelse på sør-amerikanske og asiatiske og afrikanske aper. Apekatter er det de fleste forbinder med «aper» som begrep: De er trelevende dagdyr med har lange haler, føtter som likner på hendene med mostilt tommel og framskutte underansikter med kraftige hjørnetenner.\nSelv om aper ofte blir framstilt som i stand til å henge etter halen, er det bare apene i Sør-Amerika som kan dette. De øvrige apene bruker halen som balansestang når de løper langs greinene. Med få unntak er apekatter trelevende, skjønt de bakkelevende bavianene også regnes med blant apekattene.\nSystematisk består apekattene av to grupper: Østaper og vestaper. Apekatter utgjør derved ikke en monofyletisk gruppe, men er en evolusjonær grad av mer primitive høyere aper. menneskeapene oppsto fra en gruppe østaper på slutten av Oligocen."
    },
    {
        "id": "07bgp",
        "description": "Tamsau, sau eller får, fra norrønt sauðr er en art som tilhører den biologiske familien sauer, der seks eller sju arter inngår. Sauen er et betydelig produksjonsdyr som deles inn i raser og har stor variasjon i utseendet. Mer enn 200 raser er kjent. I tillegg kommer såkalte rasevarieteter. Hannen kalles bukk eller vær, hunnen kalles sau eller søye og avkommet lam. Uttrykket jømre brukes om unge søyer som ikke har født et lam"
    },
    {
        "id": "02g2w1",
        "description": "Amerikansk alligator er en av to arter alligatorer som lever i dag. Den andre er kinesisk alligator. Den amerikanske alligatoren lever i de sørøstlige delene av USA. Den er også større enn den kinesiske alligatoren. Alligatorer er generelt mindre aggressive enn de store krokodillene, spesielt nilkrokodillen og saltvannskrokodillen, men i motsetning til hunnkrokodillen tar hunnalligatoren seg av avkommet sitt til det er omtrent to år gammelt, hvilket gjør en hunnalligator med barn svært aggressiv og farlig."
    },
    {
        "id": "0cjs7",
        "description": "Asparges er navnet på en grønnsak, og det siktes vanligvis til en spesiell art innen slekten Asparagus, nemlig de unge skuddene av Asparagus officinalis. Den har vært brukt i matlaging i uminnelige tider. Man finner en oppskrift for tilberedelse av asparges allerede i den eldste kokebok som er bevart, nemlig Apicius' De re coquinaria, bok III."
    },
    {
        "id": "0hkxq",
        "description": "Brokkoli, eller aspargeskål som den også blir kalt, er en kålplante som kommer fra Italia.\nBrokkoli blir dyrket i Norge, men om vinteren er vi avhengige av import fra utlandet. Til tross for tilnavnet, er den ikke beslektet med asparges – den er en av mange underarter av kål, og nærmeste slektning er blomkål. Brokkoli er rik på jern, A- og B-vitamin, og har dobbelt så mye C-vitamin som appelsin i tillegg til at den er full av antioksidanter. Brokkoli bør lagres kaldt, 0–2 grader celsius, og pakkes i plast. Brokkoli egner seg godt til nedfrysing, men bør da forvelles først. Brokkoli er blitt en viktig del av den norske matkulturen.\nBrokkolistammen, stilken, er også veldig næringsrik og spiselig."
    },
    {
        "id": "0fbw6",
        "description": "Kål er en planteart i korsblomstfamilien. Det er en urteaktig plante, som oftest er toårig.\nDet finnes en rekke, dyrkede kålvarieteer. Noen av de mest kjente er listet opp nedenfor. Varieteene er alle avlet frem fra samme opprinnelige, viltvoksende arten kål.\n⁕Grønnkål\n⁕Kinakål\n⁕Blomkål\n⁕Hvit hodekål og nykål\n⁕Rød hodekål\n⁕Savoykål\n⁕Rosenkål\n⁕Knutekål\n⁕Brokkoli"
    },
    {
        "id": "0fj52s",
        "description": "Gulrot er en toårig rotvekst. Den spiselige delen av planten er en pålerot som utvikles det første året. Rota er et lagringsorgan for sukker som planten bruker til blomsterutvikling det andre året. Blomsterstenglen blir 70–90 cm høy med en skjerm av hvite blomster.\nGulroten får den oransje fargen fra betakaroten, som blir omdannet til vitamin A i menneskekroppen. Veksten inneholder også en del andre vitaminer, foruten kalium, jern og fiber."
    },
    {
        "id": "015w7p",
        "description": "Blomkål er en varietet av Brassica oleracea i familien Brassicaceae. Blomkål er nært beslektet med brokkoli.\nBlomkål inneholder flere viktige vitaminer og mineraler. Det er blomsten på blomkålet som brukes til mat, men bladene kan brukes til å lage kraften til blomkålsuppe. Blomkål spises vanligvis kokt, men kan også spises rå eller syltes.\nBlomkål har blitt dyrket på Vestlandet siden 1600-tallet."
    },
    {
        "id": "01xj_",
        "description": "Selleri tilhører skjermplantefamilien og finnes i to hovedtyper; knollselleri og stangselleri. Begge er toårige. Noen kultivarer har eksistert i mange århundrer, mens andre bare har vært dyrket i 200-300 år. Planten har vært brukt som medisinplante. Enkelte mennesker har allergi mot selleri, og kan risikere et livstruende anafylaktisk sjokk hvis de får det i seg."
    },
    {
        "id": "02nm6c",
        "description": "Bladbete er en grønnsak. Den er svært rik på vitaminer og mineraler, spesielt magnesium. Sølvbeten er i familie med rødbete. Den vokser seg høy og kraftig, og den er robust med tanke på lave vintertemperaturer. Planten er mye brukt i middelhavslandene."
    },
    {
        "id": "053wn",
        "description": "Mais er et ettårig kornslag som blir opptil 6 m høyt. Ulikt de fleste andre arter i grasfamilien setter maisen vanligvis bare en eller to stengler. Hannblomstene sitter i toppen av planten, mens hunnblomstene vokser fram i bladhjørnene lenger ned på planten. Frøene blir dannet i kolbene i det hunnlige organet, og hunnblomstene blir etter hvert omdannet til maiskolber. Maiskolben består av tettpakkede gule kjerner som vokser rundt en stokk, og ytterst har den grønne blader. Etter høsting omdannes sukkeret i mais til stivelse. Mais har derfor et høyt innhold av karbohydrater, men inneholder også noe mineraler og protein.\nDet finnes et tusentall maissorter som dyrkes under ulike betingelser og til ulike formål.\nPå verdensbasis er mais det viktigste kornslaget, målt i høstet mengde, etterfulgt av hvete og ris."
    },
    {
        "id": "015x4r",
        "description": "Agurk er en spiselig grønnsak som vokser på planten Cucumis sativus. Agurker er normalt grønne, omkring 30 cm lange og 4 cm i diameter. Agurkplanten, som tilhører gresskarfamilien, har gule blomster og store, håndlappede blader. Agurk er en gammel kulturplante, og ble dyrket i India for hele 3000 år siden. Agurken kom til Norge i 1660.\nAgurk består hovedsakelig av vann, og energiinnholdet er derfor svært lavt. Agurk inneholder små mengder C-vitamin.\nAgurk dyrkes i dag ofte i vannkultur, med røttene i en næringsoppløsning i flytende form."
    },
    {
        "id": "0cdk2",
        "description": "Aubergine er en plante som kom til Europa på 700-tallet, sannsynligvis fra Asia. Frukten fra planten inneholder solanin, den er derfor giftig i rå tilstand. Den ble derfor av og til kalt The Mad Apple eller det gærne eplet.\nFrukten blir hyppig brukt som grønnsak i det mediterrane kjøkkenet, og er en viktig ingrediens i blant annet moussaka. Auberginer bruker ca. 70-80 dager for å modne. Aubergine er et bær i botanisk forstand."
    },
    {
        "id": "022p79",
        "description": "Endivie er en ett- eller toårig grønnsakplante som fremfor alt brukes som salat. Den danner hoder og har en forholdsvis bitter smak. De mest kjente variantene er\n⁕Friséesalat eller krusendivie, med sterkt flikete smale blad\n⁕Eskaroll, med flikete brede blad.\nFra 1830-tallet ble den dyrket i Belgia, idag er Frankrike den største produsenten av endivie."
    },
    {
        "id": "017dqv",
        "description": "Fennikel er en flerårig urt som blir cirka 1,5 meter høy. De tørkede frøene brukes til saus, fiskeretter og som brødkrydder. Blader og stilk kan benyttes fersk til salat. Urten blir tradisjonelt brukt i matlaging for å bekjempe overvekt da oljen har en beroligende effekt på fordøyelsessystemet.\nBladene er svært tynne og dufter aromatisk. Hele urten inneholder eteriske oljer. I blomstringstiden utvikles ganske bleke stilker. Blomstene er temmelig uanselige og gule og vokser i floker som blir mellom 5 og 15 centimeter brede. Frukten er et tørt frø som er mellom 4 og 9 millimeter langt og halvparten så bredt.\nFennikel kommer opprinnelig fra sør-Europa, først og fremst middelhavsområdet, samt fra sydvestre Asia."
    },
    {
        "id": "0dbrl",
        "description": "Hvitløk er en plante i løkfamilien som er nært beslektet med kepaløk, sjalottløk, purreløk og bjørneløk. Den vokser ikke vilt, og antas å ha oppstått ved kultivering, sannsynligvis avledet fra arten Allium longicuspis, som vokser vilt i sydvest-Asia. Hvitløk har blitt brukt i uminnelige tider til både kulinariske og medisinale formål. Den delen av planten som oftest fortæres, er den delen som befiner seg i jorden, kalt hodet."
    },
    {
        "id": "02r5_b",
        "description": "Grønnkål er en variant av arten kål, med mørkegrønne, krusete blad på utdratte stengler. Grønnkål er den mest vitaminrike, både jern, C-vitamin og lutein, og mest hardføre av de dyrkete kålsorter. Den tilhører korsblomstfamilien.\nGrønnkål er en toårig plante som blomstrer med gule korsblomster året etter såing. Planten blir cirka 80 centimeter høy, og dens blad er sterkt krusete og mørkegrønne.\nGrønnkål er glimrende fôr for husdyr og inngår i tradisjonelle juleretter som dekorasjon, som stuet grønnkål og i grønnkålsuppe. Den kan også spises rå i salater. Det er de ribbete bladene man spiser.\nOgså kålsommerfuglens larver setter pris på grønnkål, men hvis man venter til etter den første frosten med å plukke blader av den, kan larvene ristes av og bladene smaker for øvrig også mildere om vinteren."
    },
    {
        "id": "04bk6",
        "description": "Knutekål, egentlig kålrabi — er en grønnsak som er en av mange underarter av kål. Den finnes i to hovedvarianter, en type har hvite til lys grønne knoller, en annen type er rødfiolett, omtrent som rødkål.\nFordi det er blitt vanlig i Norge å omtale kålrota som kålrabi, til tross for at de er nokså forskjellige grønnsaker, kalles kålrabien her også for knutekål. Innenfor skallet er knutekålen nærmest hvit som en nepe. Den kan brukes omtrent som kålrot, rå eller kokt."
    },
    {
        "id": "0666h8",
        "description": "KUKA Roboter er en global produsent for Industriroboter og automatiserte produksjonsløsninger. KUKA Roboter GmbH har 25 datterselskap over hele verden, hovedsakelig salg- og servicefilialer, deriblant i USA, Mexico, Brasil, Japan, China, Korea, Taiwan, og India samt nesten alle europeiske land. Firmanavnet KUKA er en forkortelse for Keller und Knappich Augsburg. Kuka er også et registrert varemerke for industriroboter og andre produkter fra firmaet."
    },
    {
        "id": "013__5",
        "description": "Purre, også kalt purreløk, er en storvokst, toårig plante som ikke danner normal løk, men har lange bladskjeder og lange smale flate blad som er næringsrike. Planten stammer fra Middelhavslandene og har blitt dyrket så langt tilbake som oldtiden. Purre er svært hardfør og kan dyrkes i hele Norge. Vokser best i godt gjødslet og kalket jord.\nPurre er svært smaksrik og benyttes i grønnsaksuppe, betasuppe, purreløksuppe og mange andre retter.\nPurre er rik på jern, karoten og C-vitamin, fremst i de grønne delene.\nI Norden vokser også purre vilt, det er funnet 66 forskjellige kloninger av purre hittil."
    },
    {
        "id": "0dj75",
        "description": "Vanlig løk, matløk eller kepaløk er en art i løkfamilien. Det fins flere ulike varianter av arten, bl.a. gul løk, rødløk og ekstra småvokst sølvløk. Også vårløk kan assosieres med vanlig løk. Sistnevnte er løk som avbrytes tidlig i vekstfasen.\nLøk kommer opprinnelig fra Sentral-Asia, hvor den fortsatt vokser vilt. Kineserne dyrket løk allerede for 3000 år siden, og i de egyptiske pyramidene har man funnet bilder av løk. Romerne tok løken med seg til Nord-Europa, og spanjolene tok den til Amerika.\nLøk er en mye brukt ingrediens i matlaging, og inneholder en rekke antioksidanter, proteiner og flavonoider. Den inneholder dessuten cystein, som i seg selv inneholder svovel-innholdende aminosyre og er årsaken til at løk svir i øynene når løkcellene skades. Cysteinet blir omdannet til en svovelholdig gass som irriterer øynene. Hjernen svarer da med å øke produksjonen i tårekjertlene, for å tynne ut gassen.\nVed å bruke en genteknologi som kalles RNAi, har forskere ved Crop & Food Research i New Zealand endret egenskapene til knollen, gjennom å «skru av» genene som gjør at svovelforbindelsene i løken omdannes til den irriterende gassen."
    },
    {
        "id": "01xfpd",
        "description": "Pastinakk, Pastinaca sativa, er en inntil 1m høy urt av skjermplantefamilien.\nPlanten har gule blomster som står i skjerm på relativt lange blomsterstilker. Roten er spiselig spesielt i det første året og egner seg som salat og grønnsaksblanding. Bladene og stilken kan brukes som grønnsak eller salat på våren, når de fortsatt er myke. Frøene brukes som karvelignende krydder. Roten inneholder inulin og rikelig proteiner og mineraler.\nI folkemedisin gjelder te laget av pastinakk som vanndrivende og beroligende."
    },
    {
        "id": "0fg0m",
        "description": "Peanøtt eller jordnøtt er en ettårig plante som blir 30 til 50 cm høy. Bladene er motsatte. Blomstene er 2 til 4 cm i diameter, gule med rødaktige vener.\nEtter pollineringen utvikler frukten seg til en kapsel på 3 til 7 cm som inneholder 1 til 4 frø. Selv om det er en nøtt i den kulinariske betydningen, er peanøttens frukt en treaktig, indehiscent kapsel og ikke en nøtt, sett fra et biologisk perspektiv. Må ikke forveksles med en annen plante med navnet jordnøtt."
    },
    {
        "id": "05vtc",
        "description": "Poteten er en stengelknoll, en hardfør rotfrukt som opprinnelig kommer fra Sør-Amerika. Poteten er den matretten som er vanligst å nyte, vanligvis som supplement til kjøtt og fisk. Den er blitt spredt vidt utover hele verden, og spiller nå en viktig ernæringsmessig rolle for store deler av befolkningen på kloden.\nPoteter som skal selges skal normalt ikke ha sykdommer, skader, utvekster, fremmed lukt, smak og være fri for giftstoffer. De skal ha en jevn størrelse og være fri for skurv og de skal være gode kokepoteter, de skal ikke gå i stykker under koking.\nFN valgte 2008 til å være det internasjonale potetåret."
    },
    {
        "id": "015x5n",
        "description": "Reddik er en spiselig rotfrukt i korsblomstfamilien. Det finnes mange varieteter med forskjellig størrelse, farge og dyrketid."
    },
    {
        "id": "0fl3p",
        "description": "Rabarbraplanten er en gammel, hardfør, mat- og medisinplante som opprinnelig kommer fra de nordlige og sentrale deler av Asia. Planten kom til Norge på 1700-tallet.\nDen sure smaken av rabarbra skyldes hovedsaklig malonsyre, men stilkene inneholder også endel oksalsyre som kan gi økt risiko for nyrestein. Melk kan forhindre dette til en viss grad. Rabarbra kan også virke som avføringsmiddel.\nRabarbra kan tilberedes både som suppe og grøt, og er velsmakende som sommerrett. Avhengig av landsdelen, høstes rabarbraen vanligvis mellom St. Hans og slutten av juli.\nBladene inneholder særlig mye oksalsyre og må regnes som giftige. Etter at rabarbrablader ble anbefalt brukt som grønnsak i England under første verdenskrig, ble de spist i betydelige mengder, og det skal ha kommet inn rapporter om akutte forgiftninger, og til og med dødsfall."
    },
    {
        "id": "016rh7",
        "description": "Spinat er en plante i Amarantfamilien som dyrkes for sine spiselige bladers skyld. Dyrking av spinat begynte i Persia. Bladene er 3–30 centimeter lange og 1–15 centimeter brede, med større blad lengre ned på stammen og mindre oppover, der blomstene er. Blomstene, som er lyst gulgrønne og tre–fire millimeter i diameter, modner til et tørt fruktkluster med mange frø.\nSpinat anses ofte å være rikt på jern, men jernet er ikke av hem-typen samtidig som spinat inneholder oksalsyrer som gjør det vanskeligere for kroppen å oppta jernet. For å få i seg så mye jern som mulig fra spinaten bør man samtidig spise noe som er ekstra rikt på vitamin C, ettersom c-vitaminer hjelper kroppen å oppta jern. Spinat inneholder mye vitamin A, vitamin B6, vitamin C, vitamin E og flere viktige antioksidanter, for eksempel karotenet lutein.\nSpinat må skjæres opp med kniv av rustfritt stål. Kniv av vanlig jern vil reagere med polyfenolene i spinaten, og knivblad og spinat bli gjensidig misfarget. Denne svarte forbindelsen er uoppløselig, og lar seg ikke absorbere av kroppen. Mange grønnsaker inneholder polyfenoler, og det forklarer hvorfor vegetarianere lett får jernmangel. Tilskudd av jern til et slikt kosthold gir to problemer: Jernet tas ikke opp, og maten blir misfarget."
    },
    {
        "id": "0cl46",
        "description": "Vanlig nepe er en underart av bondekål og tilhører korsblomstfamilien. Nepe eller matnepe brukes som regel som betegnelse om de varianter som spises av mennesker. De som brukes som dyrefôr kalles turnips.\nI Norge dyrkes neper i hele landet. I Nord-Norge brukes gjerne den gule målselvnepe, mens man andre steder bruker sorter som er helt hvite."
    },
    {
        "id": "02d9p2",
        "description": "Brønnkarse er en hardfør, akvatisk, flerårig urteplante i korsblomstfamilien. Små, blanke, runde blad fra kjøttfulle stilker som kryper gjennom vannet før de løfter seg til en høyde av 20 cm fra roten under vann. Ørsmå, hvite blomster springer ut hele sommeren og følges av lange, krumme skolmer. Bladene og stilkene er spiselige og har en sterk, pepperaktig smak."
    },
    {
        "id": "0jtc5",
        "description": "Ryllik er en 15–50 cm høy flerårig urteplante i kurvplantefamilien. Det er en av våre vanligste planter, og vokser gjerne i grøftekanter, tørre bakker og enger fra lavlandet og helt opp til snaufjellet. Planta har mange små 3–6 mm brede kurver i en skjerm, fargen er normalt hvit, men kan også gå over i rosa og dyprød. Ryllik vokser nesten alltid på eller i nærheten av kulturbeite. Den blomstrer i juni–september."
    },
    {
        "id": "015fr",
        "description": "Forbundsrepublikken Brasil er Sør-Amerikas største stat, og den femte største i verden, både i folketall og i areal. Det er det eneste amerikanske landet hvor portugisisk er offisielt språk, og det største lusofone landet i verden.\nBrasils kystlinje mot Atlanterhavet strekker seg over 7 491 km, og landet deler grenser med andre land over en strekning på 16 885 km. I nord grenser det mot Guyana, Venezuela, Surinam og Fransk Guyana, i nordvest mot Colombia, i vest mot Bolivia og Peru, i sørvest mot Argentina og Paraguay og i sør mot Uruguay. De eneste søramerikanske landene som ikke grenser mot Brasil er Chile og Ecuador. Landets hovedstad er Brasilia. Andre større byer er São Paulo, Rio de Janeiro, Salvador og Belo Horizonte. Landet er i areal nesten på størrelse med USA.\nBrasil var en portugisisk koloni fra Pedro Alvares Cabrals ankomst i 1500 fram til 1815, da landet fikk status som kongedømme og Det forente kongerike Portugal, Brasil og Algarve ble dannet. Den koloniale båndet ble i realiteten brutt i 1808, da hovedstaden i det portugisiske koloniimperiet ble overført fra Lisboa til Rio de Janeiro etter Napoleons invasjon av Portugal. Uavhengigheten ble oppnådd i 1822 ved dannelsen av keiserdømmet Brasil, en enhetsstat styrt som et konstitusjonelt monarki med et parlamentarisk system. Landet ble republikk i 1889 da et militært statskupp proklamerte republikk, selv om tokammersystemet, som i dag heter Kongressen, dateres tilbake til ratifiseringen av den første grunnloven i 1824. Den nåværende grunnloven, utformet i 1988, definerer Brasil som en forbundsrepublikk. Forbundet er dannet av de et føderalt distrikt og 26 delstater."
    },
    {
        "id": "0d060g",
        "description": "Canada er et land i Nord-Amerika. Landet er en føderasjon bestående av ti provinser og tre territorier, med Ottawa som hovedstad. Med en landmasse på nesten 10 millioner km² er Canada verdens nest største land etter Russland. Canada grenser til USA i sør og i nordvest, og har kystlinjer mot Atlanterhavet, Stillehavet og Nordishavet."
    },
    {
        "id": "01p1v",
        "description": "Chile, offisielt Republikken Chile, er et land i Sør-Amerika som okkuperer en lang, smal kyststripe mellom Andesfjellene i øst og Stillehavet i vest. Det grenser til Peru i nord, Bolivia i nordøst, Argentina i øst, og Drakestredet i sør. Sammen med Ecuador, er det ett av to land i Sør Amerika som ikke grenser til Brasil. Stillehavskysten av Chile er 6 435 km. Chilensk territorium omfatter også Påskeøya og Stillehavsøyene Juan Fernández, Sala y Gómez og Desventuradas. Chile hevder også 1 250 000 kvadratkilometer av Antarktis, selv om alle krav er suspendert under Antarktistraktaten.\nFormen på Chile er et særpreget bånd av land 4 300 kilometer lang og i gjennomsnitt 175 kilometer vid. Klimaet varierer; alt fra verdens tørreste ørken – Atacama – i nord, via middelhavsklima i sentrum, til et regnfullt temperert klima i sør. Den nordlige ørkenen inneholder en stor mineralrikdom, hovedsakelig kobber. Det relativt lille sentrale området dominerer i forhold til befolkning og jordbruksressurser. det er landets kulturelle og politiske sentrum. Sør-Chile er rikt på skog og beiteområder, og det har en rekke vulkaner og innsjøer. Den sørlige kysten er en labyrint av fjorder, viker, kanaler, halvøyer og øyer."
    },
    {
        "id": "0d05w3",
        "description": "Kina eller China er et land i Øst-Asia som siden 1949 de facto er delt i to, med regjeringer som begge gjør krav på å være hele landets rettmessige styre: Folkerepublikken Kina som omfatter alle fastlandsprovinsene, og Republikken Kina som kun omfatter provinsen og øya Táiwān og noen små øyer nær provinsen Fújiǎn.\nKina er verdens eldste fortsatt eksisterende sivilisasjon. Landets historie kjennetegnes av gjentatte delinger og gjenforeninger mellom skiftende perioder av fred og krig, og voldelige dynastiske skifter. Makten var gjerne konsentrert i den kinesiske keiserens hender, men skiftet noen ganger til mektige embedsmenn og regionale krigsherrer. Landets territorielle utbredelse har variert i historien. I mange århundrer, særlig fra det 7. århundre til og med det 14. århundre, gjaldt Kina som verdens mest avanserte sivilisasjon og var Øst-Asias dominerende kulturelle sentrum. På 1800- og 1900-tallet var landet for svakt til å slå tilbake europeisk kolonialisme og japansk invasjon, og led samtidig under interne konflikter som ledet til landets deling. Kommunistseieren i den kinesiske borgerkrig etablerte Folkerepublikken Kina på fastlandet, mens Republikken Kinas regjering fortsatte å kontrollere Taiwan og noen mindre øyer i Østkinahavet."
    },
    {
        "id": "0d05w3",
        "description": "Folkerepublikken Kina, vanligvis omtalt som Kina, er det største landet i Øst-Asia og verdens mest folkerike land. Folkerepublikken Kina er den ene av de to kinesiske statene. Den andre er Republikken Kina.\nFolkerepublikken Kina kontrollerer hele Fastlandskina og hadde ved folketellingen i 2010 en befolkning på 1 339 724 852 innbyggere, noe som utgjør ca. 20 % av verdens befolkning. Det gjennomføres folketellinger hvert tiende år; den siste tok til 1. november 2010, og resultatene ble klare i april 2011.\nØkonomien er kjennetegnet av en hovedsakelig fattig jordbrukssektor med 800 millioner bønder, samtidig som de store byene langs kysten gjennomgår en forrykende rask eksportledet industrialisering."
    },
    {
        "id": "0d04z6",
        "description": "Republikken Cuba er Karibias største øy og største stat. Den ligger mellom Det karibiske hav, Mexicogolfen og Atlanterhavet. Nord for Cuba ligger USA og Bahamas, i vest Mexico, i syd Caymanøyene og Jamaica og i sydøst Haiti. Landet har et samlet areal på 110 860 km². Hovedstaden er Havanna, med om lag 2,4 millioner innbyggere.\nCuba har siden 1959 vært en sosialistisk republikk."
    },
    {
        "id": "03shp",
        "description": "Den islamske republikk Iran, før 1935 kjent under navnet Persia, er en stat i Midtøsten og den grenser til Pakistan og Afghanistan i øst, Turkmenistan, Aserbajdsjan og Armenia i nord og Tyrkia og Irak i vest. Iran har kystlinje langs Persiagulfen og Omanbukta i sør og det kaspiske hav i nord.\nLandet er en høyslette med ørkener og stepper, omgitt av fjell. Iran har et tørt klima med varme somrer og kjølige vintrer.\nJordbruk med kunstig vanning er den viktigste næringsveien. Det dyrkes både hvete, ris, bygg, sukkerroe og sukkerrør. Husdyrholdet er viktig, spesielt sauer, geiter, og storfe. Iran har også en allsidig forbruksvareindustri. Iran har en meget gammel kunsthåndverkstradisjon, og er meget berømt for sine tepper. Oljekildene er landets økonomiske ryggrad, og oljen utgjør mesteparten, 80%, av landets eksportverdi. Deres største handelspartnere er Kina, Tyskland, Sør-Korea, Japan, Russland, Frankrike og Italia. Inntil 1979 var USA landets viktigste handelspartner.\nIran regnes som en regional stormakt i Midtøsten og innehar en viktig rolle i verdens energibehov og verdensøkonomien på grunn av deres store reserver av olje og naturgass. Landets størrelse og geostrategiske posisjon er også viktige faktorer."
    },
    {
        "id": "01znc_",
        "description": "Tyrkia, offisielt Republikken Tyrkia, er en stat som strekker seg over den anatoliske halvøya i det sørvestlige Asia og Balkanhalvøya i det sørlige Europa. Tyrkia grenser til åtte land: Til Bulgaria i nordvest, Hellas i vest, Georgia i nordøst, Armenia, Aserbajdsjan og Iran i øst, samt Irak og Syria i sørøst. Sør for Tyrkia ligger Middelhavet og Kypros, vest for Tyrkia ligger Egeerhavet, og nord for landet Svartehavet. Tyrkia har også et innlandshav, Marmarahavet, som av geografer brukes som skillelinje mellom Europa og Asia. Tyrkia regnes ofte også som en del av det geografiske området Midtøsten.\nTyrkia er en av de seks uavhengige tyrkiske stater. Landets offisielle språk er tyrkisk, som er mormål for omtrent 85 prosent av landets befolkning. Landets største etniske gruppe er tyrkere, som ifølge The World Factbook utgjør mellom 70 og 75 prosent av befolkningen. Største minoritet i landet er kurdere, som ifølge samme kilde utgjør 18 prosent av Tykias befolkning, mens andre minoriteter utgjør anslagsvis mellom sju og tolv prosent. Et stort flertall av Tyrkias innbyggere er muslimer. En pågående konflikt mellom Tyrkia og militante kurdiske grupperinger har resultert i betydelige tap av menneskeliv."
    },
    {
        "id": "0d0vqn",
        "description": "Sverige, offisielt Kongeriket Sverige er et nordisk land og ligger på den østlige delen av den skandinaviske halvøy. Det har landegrenser til Norge i vest og Finland i nordøst. Landet er knyttet til Danmark i sørvest ved Øresundsforbindelsen. Med et areal på nesten 450 000 km² er Sverige det femte største i Europa, og det har en befolkning på om lag 9,5 millioner mennesker. Landets hovedstad og største by er Stockholm, med om lag 2 100 000 innbyggere, deretter følger Göteborg og Malmö.\nDen nordlige delen av landet er dekket av skog. Der utvinnes det jern, og av skogenes trær produseres papir. Den sentrale delen av landet har fruktbare jorder ut mot kysten og er landets industrielle sentrum – især metallurgisk industri. Den sørlige delen av landet er primært involvert i landbruksproduksjon: Hvete, potet, sukkerroer samt kvegproduksjon. Det er samtidig landets tettest befolkede del.\nSverige ble et selvstendig rike på 1500-tallet og i stormaktstiden på 1600-tallet kontrollerte landet det meste av kystlinjen i Østersjøen. Ved flere kriger med Russland mistet Sverige det som idag er de baltiske landene, og den østlige delen av riket kom under russisk styre etter finskekrigen 1808-1809. Sveriges siste krig var i 1814 hvor landet invaderte Norge for å tvinge landet inn i en personalunion."
    },
    {
        "id": "06mkj",
        "description": "Spania, offisielt Kongeriket Spania er et land på Den iberiske halvøy i Sør-Europa. Landet grenser i nord mot Andorra og Frankrike, i sør mot Gibraltar og Middelhavet, og i vest mot Portugal. Byene Ceuta og Melilla grenser mot Marokko. Spanias hovedstad er Madrid. Det høyeste fjellet i Spania er det vulkanske Teide, som ligger på Tenerife. Det spanske kongedømmet omfatter også øygruppen Balearene, Kanariøyene og La Isla Perejil. Spania har også suverenitet over Llívia som tilhører Catalonia, men som ligger omsluttet av Frankrike, nord for Andorra."
    },
    {
        "id": "0h7x",
        "description": "Østerrike, offisielt Republikken Østerrike er en forbundsstat i Sentral-Europa, og består av ni delstater, hvert med eget parlament og regjering. Østerrike er omgitt av land på alle sider, og grenser mot Liechtenstein og Sveits i vest, Italia og Slovenia i sør, Ungarn og Slovakia i øst, og Tyskland og Tsjekkia i nord. Hovedstaden er Wien. Østerrike har 8,3 millioner innbyggere, hvorav to tredeler tilhører den romersk-katolske tro. Det offisielle språket er tysk, som snakkes i dialektiske former. Ut over det er slovensk, kroatisk og ungarsk anerkjente minoritetsspråk.\nRepublikken Østerrike ble dannet av restene av det østerriksk-ungarske dobbeltmonarkiet etter første verdenskrig, og fikk sin statsforfatning i 1920. Denne ble videreført etter andre verdenskrig i 1945, hvor Den andre republikk ble dannet. Østerrike oppnådde full suverenitet med statstraktaten 15. mai 1955. Østerrike har en grunnlovsbestemt nøytralitet, og er sete for flere internasjonale organisasjoner, deriblant FN, OSSE og OPEC. Landets statsoverhode er forbundspresidenten. Forbundskansleren er regjeringssjef.\nNasjonalrådet, som har 183 medlemmer, er det direkte valgte parlamentskammer. Valgperioden er for tiden fem år. Stemmerettsalderen er 16 år, den laveste i Europa. Forbundsrådet er Østerrikes indirekte valgte parlamentskammer, hvor delstatenes lokale parlamenter, lantdagene, utpeker 62 representanter. Forbundsrådet har absolutt veto i lover som griper inn i delstatenes anliggender og rettigheter."
    },
    {
        "id": "03gj2",
        "description": "Ungarn er et land i Sentral-Europa. Landets hovedstad er Budapest, og det grenser til Østerrike, Slovakia, Ukraina, Romania, Kroatia, Serbia og Slovenia. Ungarn har omtrent 10 millioner innbyggere, og har et flateinnhold på ca. 93 000 km².\nStore deler av det ungarske landskapet domineres av sletter, med noe fjell i Karpatene i nord. Elven Donau deler landet i to, og utgjør sammen med bielvene Tisza og Drava Ungarns viktigste vassdrag.\nUngarns historie strekker seg tilbake til slutten av det første årtusen e.Kr., og like etter årtusenskiftet ble landet et selvstendig kongedømme under Stefan I. I middelalderen tilfalt den ungarske tronen habsburgerne, og Ungarn var i union med nabolandet Østerrike frem til slutten av første verdenskrig. Etter andre verdenskrig kom landet under sovjetisk innflytelse, og var en kommunistisk ettpartistat frem til 1989. Siden den gang har Ungarn vært en demokratisk republikk, og ble med i NATO i 1999 og i EU i 2004."
    },
    {
        "id": "0345h",
        "description": "Tyskland, offisielt Forbundsrepublikken Tyskland er et land i Sentral-Europa. Landet er en føderasjon av 16 delstater og er et av verdens største industriland. Tyskland grenser i nord mot Nordsjøen, Danmark og Østersjøen, i øst mot Polen og Tsjekkia, i syd mot Østerrike og Sveits og i vest mot Frankrike, Luxembourg, Belgia og Nederland. Med over 80 millioner innbyggere er Tyskland Europas mest folkerike land, dersom man ser bort fra Russland, som delvis ligger i Asia. Tyskland er det største medlemslandet i Den europeiske union målt i bruttonasjonalprodukt."
    },
    {
        "id": "05qhw",
        "description": "Polen, offisielt Republikken Polen er et land i Sentral-Europa. Det ligger i midten av Europa, og grenser i vest mot Tyskland, i sør mot Tsjekkia og Slovakia, i øst mot Ukraina og Hviterussland, og i nord mot Østersjøen, Litauen og Russland. Polen deler også sjøgrenser med Danmark og Sverige. Med et areal på 312 679 km² er Polen verdens 69. største land. Polens befolkning utgjør over 38,1 millioner mennesker, for det meste bosatt i store byer som Łódź, landets historiske hovedstad Kraków eller nåværende hovedstad Warszawa.\nDen første polske staten oppstod i 966, med et territorium som ligner på Polens moderne grenser. Polen ble et kongedømme i 1025, og gikk i 1569 inn i en langvarig union med Storhertugdømmet Litauen og dannet Det polsk-litauiske samvelde. Samveldet ble oppløst i 1795, og Polen ble delt mellom sine naboland Russland, Preussen og Østerrike. Polen vant sin selvstendighet tilbake i 1918 etter første verdenskrig, men tapte den igjen under andre verdenskrig, da landet ble okkupert av Tyskland og Sovjetunionen. Etter krigen ble Polen omdannet til et kommunistisk «østblokkland» under sovjetisk kontroll. I 1989 kvittet Polen seg med kommuniststyret, og landet ble uformelt kjent som «Den tredje polske republikk»."
    },
    {
        "id": "04g5k",
        "description": "Latvia, offisielt Republikken Latvia, er et land i det nordøstlige Europa og er en av de tre baltiske statene. Republikken grenser til Østersjøen i vest, til Estland i nord, til Russland i øst, til Hviterussland i sørøst og til Litauen i sør. Med 2,229,641 innbyggere og et territorium på 64589 km² er Latvia et av de minst befolkningsrike og minst tett befolkede landene i den Europeiske Union. Latvias hovedstad er Riga, det offisielle språket latvisk og valutaen latvisk lats. Landet har et temperert klima.\nLatvierne er et baltisk folk, kulturelt relatert til estlenderne og litauerne. Sammen med livere er latvierne de innfødte folkene i Latvia. Språket er et indo-europeisk språk. Landet er også hjem til baltiske russere som utgjør en stor del av befolkningen, hvor det finnes en stor andel som ikke har statsborgerskap. Latvia er historisk et protestantisk land, med unntak av regionen Latgale i sørøst som i hovedsak er katolsk.\nRepublikken Latvias grunnleggelse var den 18. november 1918. Landet var okkupert av Sovjetunionen mellom 1940–1941 og 1945–1991 og av Tyskland i perioden 1941-1945. Latvia erklærte gjeninnføringen av sin de facto uavhengighet den 21. august 1991."
    },
    {
        "id": "012wgb",
        "description": "Irland er den tredje største øya i Europa. Den ligger i Irskesjøen, vest for Storbritannia. Øya er delt mellom Republikken Irland i sør og Nord-Irland i nord. Befolkningen på øya er ca. 5,9 millioner.\nKlimaet på øya er mildt, men varierende året rundt. Varmerekorden er 33,3°C, i County Kilkenny 26. juni 1887. Den laveste temperaturen som er målt er −19,1°C i County Sligo 16. januar 1881. Det faller nedbør året rundt, men den er vanligvis lett, spesielt øst på øya. Vestsiden av øya er generelt mer utsatt for nedbør og stormer i Atlanterhavet, spesielt i høst- og vintermånedene, da det i blant kan falle hagl og snø. Vedvarende snø er imidlertid uvanlig, og forbeholdt den nordlige delen av øya.\nIrland har vært bebodd i minst 12000 år. De siste 1000 årene grunnla vikingene flere havner på øya, inkludert Dublin."
    },
    {
        "id": "03_r3",
        "description": "Jamaica er en øy i det karibiske hav like sør for Cuba. Øya var britisk koloni fra 1665 til 1962.\nØya tilhører øygruppen Store Antiller, og er den tredje største øya i det Karibiske hav etter Cuba og Hispaniola. Landet omfatter også noen små, ubebodde øyer i sør.\nCristopher Columbus var den første europeeren som kom til Jamaica i 1494. Hans navn på øya var Santiago."
    },
    {
        "id": "01crd5",
        "description": "Vietnam, offisielt Den sosialistiske republikk Vietnam, er et land i Sørøst-Asia ut mot Sørkinahavet. Det grenser til Kina i nord, Laos i nordvest og Kambodsja i sørvest. Vietnam er med sin befolkning på over 90 millioner det 13. mest folkerike landet i verden. Hovedstaden er Hanoi, som ligger i den nordre delen av landet, mens den største byen er Ho Chi Minh-byen i sør. Den vestre delen av landet er kuppert og bebos i stor grad av minoritetsgrupper mens de kystnære områdene er flatere og består for det meste av dyrket mark som brukes av etniske vietnamesere. Landet er en ettpartistat der bare kommunistpartiet er tillatt og presse- og ytringsfriheten er begrenset. Landet var i store deler av 1900-tallet involvert i forskjellige kriger, noe som førte med seg økonomisk tilbakegang og isolasjon. Landet har vært et av verdens fattigste, men etter at landet åpnet seg mot omverdenen har turismen økt og mange utenlandske foretak har etablert seg."
    },
    {
        "id": "015qh",
        "description": "Bulgaria, offisielt Republikken Bulgaria, er en parlamentarisk republikk i det sørøstlige Europa. Det grenser til Romania i nord, Serbia og Republikken Makedonia i vest, Hellas og Tyrkia i sør og Svartehavet i øst. Med et areal på 110 994 km², er Bulgaria Europas 15. største land. Bulgarias beliggenhet ligger i et krysningspunkt for flere sivilisasjoner, og er hjemsted for noen av verdens eldste kulturskatter.\nLandets historie strekker seg tilbake til dannelsen av Det første bulgarske riket på 600-tallet. Bulgaria var også en del av Det osmanske rike i en femhundreårsperiode fra 1396 til 1908. På 1900-tallet var Bulgaria involvert på tysk side i begge verdenskrigene, før landet kom inn under sovjetisk innflytelse etter andre verdenskrig. Bulgaria var i etterkrigstiden en kommunistisk ettpartistat, før regimet på fredelig vis gav fra seg makten i 1990-91.\nBulgarias 7,36 millioner innbyggere er i all hovedsak konsentrert i byområder, og da i administrasjonssentrene i landets 28 oblaster. Med sine 1,3 millioner innbyggere er hovedstaden Sofia landets største by, og kommersielle og kulturelle aktiviteter er også mest konsentrert her. De sterkeste sektorene i bulgarsk næringsliv er tungindustri, elkraftteknologi og jordbruk, alle sterkt avhengige av lokale naturressurser."
    },
    {
        "id": "04w8f",
        "description": "Mongolia er en selvstendig stat beliggende i Øst- og Sentral-Asia. Landet er en innlandsstat og grenser til Russland i nord og Kina i sør, øst og vest. Mongolia har et flateinnhold på 1 594 116 km² og er dermed verdens 19. største stat målt i areal. Med en befolkning på like over tre millioner har Mongolia dessuten den laveste befolkningstettheten i verden. Ulan Bator, som i 2008 hadde like over én million innbyggere, er landets hovedstad og største by.\nOmrådet som i dag utgjør Mongolia, har i løpet av historien blitt styrt av flere nomadiske imperier, blant annet xiongnu, xianbei, rouran og göktürkene. Landområdet var også sentrum for Mongolriket, som ble etablert av Djengis Khan i 1206. Mongolriket er det største sammenhengende imperiet i verdenshistorien. Det strakte seg på sitt største over et område på 35 millioner km² og omfattet mer enn 100 millioner mennesker. Etter Yuan-dynastiets sammenbrudd i 1368 ble landets areal igjen begrenset til det området som i dag utgjør Mongolia. Mot slutten av det 17. århundre var mesteparten av landområdet erobret og innlemmet i Qing-dynastiet. Etter Qing-dynastiets kollaps i 1912 erklærte Mongolia seg selvstendig, men landet slet med å få etablert et uavhengig styre og ble i realiteten ikke uavhengig før nesten et tiår senere, i 1921. Først i 1945 fikk Mongolia internasjonal anerkjennelse. Som følge av dette kom landet under sterk russisk og sovjetisk innflytelse, og i 1924 ble Folkerepublikken Mongolia opprettet. Etter de mange revolusjonene i Øst-Europa høsten 1989 opplevde Mongolia en egen revolusjon i 1990, noe som førte til kommunistregimets fall og etableringen av en ny grunnlov i 1992."
    },
    {
        "id": "06q1r",
        "description": "Skottland er en selvstyrende nasjon i det nordvestlige Europa og en av de fire nasjonene som utgjør Det forente kongerike Storbritannia og Nord-Irland. Skottland er den nest største delen etter England, fulgt av Wales og Nord-Irland. Det geografiske området består av den nordlige tredjedelen av øya Storbritannia samt øygruppene Shetland, Orknøyene og Hebridene. Skottland grenser i sør mot England, i nordøst mot Nordsjøen og norsk sjøsektor, mot Atlanterhavet i nord og vest, Irskesjøen i sørvest. Foruten fastlandet består Skottland av over 790 øyer. Hovedstaden Edinburgh er et av Europas største finansielle sentre, men den største byen er Glasgow. Andre store byer er Aberdeen og Dundee.\nKongedømmet Skottland var en uavhengig stat inntil 1. mai 1707 da parlamentsunionen forente landet med kongeriket England til kongedømmet Storbritannia. De to landene hadde hatt felles monark siden personalunionen i 1603, men hadde beholdt uavhengige parlamenter. Skottland er fortsatt konstituert som en selvstendig stat selv om landet ble styrt fra London i 292 år, men har alltid hatt en egen forvaltning, inkludert eget juridisk og rettslig system som bygger på andre prinsipper enn de engelske. Skottland har også et eget utdannelsessystem og var et av de aller første land i verden med obligatoriske skoler. Skottland har også egen statskirke. Den skotske loven, det skotske skolesystemet og den skotske kirken har bidratt til å opprettholde skotsk identitet og nasjonalitet til tross for unionen. Etter en folkeavstemning ble det egne skotske parlamentet gjenopprettet i 1999. Skottlands regjering vil avholde en folkeavstemning om skotsk uavhengighet 18. september 2014."
    },
    {
        "id": "0chghy",
        "description": "Australia er et land i Oseania beliggende sør for Indonesia og Papua Ny-Guinea. Det er verdens sjette største land regnet etter flateinnhold, og opptar mesteparten av den verdensdelen det er del av. På den østlige siden av landet ligger Stillehavet, på den vestlige Det indiske hav. Det bor i overkant av 21,3 millioner mennesker i Australia. Navnet «Australia» er avledet fra det latinske ordet Australis, som betyr «sydlig» eller «sørlandsk»."
    },
    {
        "id": "035v3",
        "description": "Grønland er verdens største øy. Geografisk hører den til Nord-Amerika, men politisk til Europa.\nGrønland inngikk i Norgesveldet i 1261. I 1814 ble realunionen mellom Danmark og Norge oppløst som følge av Kieltraktaten, og Norge ble tvunget inn i en ny union med Sverige. De gamle norske skattlandene Island, Færøyene og Grønland fulgte derimot ikke med Norge, men ble beholdt av Danmark og innlemmet i Det danske riksfelleskap.\nGrønland var frem til 5. juni 1953 en dansk koloni. Ved endringen av den danske grunnloven fikk øya da status som et dansk amt. Etter en folkeavstemning i 1978 fikk Grønland selvstyre med virkning fra 1. mai 1979. Den 21. juni 2009 fikk de utvidet selvstyre på de fleste områder, bortsett fra i utenriks- og sikkerhetspolitikken. Dermed ble ytterligere makt og ansvar overført fra danske til grønlandske politiske myndigheter. Siden har Grønland gradvis overtatt mer og mer av det økonomiske og forvaltningsmessige ansvaret fra den danske staten."
    },
    {
        "id": "0jgx",
        "description": "Republikken Armenia er en stat i Sør-Kaukasus, mellom Svartehavet og Kaspihavet. Landet har ikke kystlinje og grenser til Tyrkia i vest, Georgia i nord, Aserbajdsjan i øst, Iran i sør og Aserbajdsjans eksklave Nakhitsjevan i sør-vest. Armenia er medlem av Europarådet og Samveldet av uavhengige stater. Armensk språk utgjør en egen gren innen de indoeuropeiske språk, og ser ut til å ha sin opprinnelse i Lilleasia."
    },
    {
        "id": "03_3d",
        "description": "Japan er et land i øst-Asia som befinner seg ved Stillehavet, øst for den koreanske halvøy. Japan består av en kjede av øyer. De største av dem er, fra sør til nord: Kyushu, Shikoku, Honshu og Hokkaido."
    },
    {
        "id": "019rg5",
        "description": "Republikken Kenya er et land ved ekvator i Øst-Afrika. En stor del av landet var tidligere britisk koloni fram til 1963 under navnet Britisk Østafrika. Det grenser mot Tanzania i sør, Uganda i vest, Sør-Sudan i nordvest, Etiopia i nord, Somalia i nordøst og det indiske hav i sørøst.\nViktige importvarer er olje, jern, plast og maskiner. Viktige eksportvarer er kaffe, frukt, te og sement. De viktigste handelspartnerne er USA, Storbritannia, Tyskland, Japan og Uganda.\nKenya har et rikt dyreliv og en fantastisk natur, noe som har gjort at landet har utviklet seg som et turistmål."
    },
    {
        "id": "0f6kx",
        "description": "Mandag er ifølge den internasjonale standarden ISO 8601 den første dagen i arbeidsuka. I enkelte land, deriblant USA, er mandag regnet som den andre dagen i uka. Også i henhold til hebraisk og muslimsk kalender er søndag den første ukedagen. Navnet for mandag på arabisk, gresk, hebraisk og portugisisk er «andre dag».\nTidligere var søndagen den første dagen i uken også i Norge, men det ble endret fra 1. januar 1973 ble hviledagen søndag flyttet fra starten til slutten av uken også i Norge. Forut for endringen var det en stortingsdebatt hvor noen gikk hard inn for å beholde søndag som første dag, på grunn av den kristne tradisjon, men flertallet stemte for å endre kalendersystemet til å følge arbeidsuken."
    },
    {
        "id": "0f7_n",
        "description": "Tirsdag er den andre dagen i uka, mellom mandag og onsdag.\nTirsdag har fått navnet sitt fra den norrøne guden Ty.\nI den romerske kalenderen er tirsdagen dies Martis, oppkalt etter den romerske guden Mars."
    },
    {
        "id": "0f7_4",
        "description": "Onsdag er ukas tredje dag, og dagen som er oppkalt etter guden Odin.\nI astrologien står onsdagen i planetens Merkurs tegn.\nI kristen tradisjon er onsdagen forbundet med forrådelsen av Kristus. Derfor er dagen i mange kristne kirker, f.eks. Den ortodokse kirke, regnet som fastedag.\nOnsdag utgjør midten av arbeidsuka, og kalles av og til lille lørdag i Norge. Dette er et uttrykk som henger igjen fra den gangen mange hadde egen hushjelp. Hushjelpene hadde som regel fri på onsdag kveld og kunne dermed gå ut \"på byen\" disse hverdagskveldene, slik de evt også kunne gjøre det på en vanlig lørdagskveld.\nPå tysk heter dagen \"Mittwoch\"."
    },
    {
        "id": "0f7zn",
        "description": "Torsdag er ukas fjerde dag og oppkalt etter den norrøne guden Tor. Ifølge romersk kalender er torsdagen dies Jovis, oppkalt etter Jupiter.\nIfølge europeisk standard er det årets torsdager som avgjør ukenummeret: uke 1 blir definert som uka som inneholder årets første torsdag, og så videre.\nEtter folketradisjonen skulle torsdagen være en dag da skjulte makter var særlig nær menneskenes verden. Mange slags arbeid kunne ikke gjøres på torsdag, f.eks. å spinne. Samtidig kunne torsdagen brukes til å komme i kontakt med det overnaturlige og dermed øke menneskenes krefter. I En natt i Nordmarken gjenforteller Peter Chr. Asbjørnsen tre sagn om skjulte skatter som kan oppdages når en graver en torsdagsnatt."
    },
    {
        "id": "0f7z4",
        "description": "Fredag er ukas femte dag regnet fra mandag, slik det er anbefalt i den internasjonale standard, ISO 8601. I mange land er det den siste dagen i en normal skole- og arbeidsuke. Fredag er oppkalt etter Odins hustru, den norrøne gudinna Frigg, eller Frøya. Ifølge den romerske kalenderen er fredag Venus' dag.\nI kristen tradisjon er fredagen forbundet med Kristi korsfestelse på langfredag. Derfor er fredagen i mange kristne kirker, eksempelvis Den ortodokse kirke, regnet som fastedag.\nI eldre norsk folketradisjon var fredag en ulykkesdag. I nyere tid er spesielt Fredag den 13. knyttet til overtro og frykt for uhell og ulykker.\nParadoksalt nok forteller eldre tradisjoner også at fredag var en god dag. Noen forklarer det med at fredag i førkristen tid var den norrøne guden Frøys dag. Frøy var fruktbarhetens gud og til hans ære ble det holdt fester."
    },
    {
        "id": "0f7yn",
        "description": "Lørdag er ukas sjette og nest siste dag. Lørdagen inngår i helga, og ses derfor normalt på som en dag for avslapping.\nNavnet «lørdag» kommer av det norrøne laugardagr, og var tradisjonelt dagen man utførte rituelle vaskeseremonier.\nI jødisk tradisjon er lørdagen kjent som ukas siste dag, og dagen for sabbat. Sabbat går igjen i navnet for lørdag på tysk, fransk, italiensk og spansk.\nIfølge den romerske kalenderen er lørdagen Saturns dag, derav det engelske navnet Saturday.\nI den vestlige verden blir lørdag sett på som en uformell festdag. Barn får ofte lov av foreldrene sine til å spise slikkerier på kveldstid. Yngre mennesker bruker lørdag til festing fordi de har søndagen fri til å komme seg igjen før arbeidsuka begynner igjen."
    },
    {
        "id": "0f6ld",
        "description": "Søndag er siden 1973 i Norge regnet som ukas siste dag, mens den i andre land regnes som ukas første. Navnet søndag kommer av norrønt sunnudagr.\nIfølge kristen tradisjon og lov om helligdager og helligdagsfred er alle søndager helligdag i Norge, og en dag for hvile. Den representerer Kristi oppstandelse på den tredje dagen og er derfor den viktigste fest- og gudstjenestedagen i de fleste kristne kirker.\nEn måned som har søndag som sin første dag, vil få en fredag den 13."
    },
    {
        "id": "06m_p",
        "description": "Solen er stjernen i sentrum av solsystemet som jorden og andre objekter går i bane rundt. Den er nesten perfekt kuleformet og består av varm plasma sammenvevd i magnetfelt. Diameteren er ca. 1 392 000 km. Massen er ca. 2×10^30 kg og utgjør ca. 99,86 % av massen i solsystemet. 73,46 % av massen er hydrogen; helium utgjør 24,85 %, mens 1,69 % er tyngre grunnstoff, deriblant oksygen, karbon, neon og jern.\nMed en effektiv overflatetemperatur på 5 778 K har solen en tilnærmet hvit farge, men fra jordoverflaten fremstår den som gul på grunn av atmosfærisk spredning av blått lys. Solen er en hovedseriestjerne som genererer energi ved kjernefysisk fusjon av atomkjerner av hydrogen til helium. I kjernen fusjoneres 620 millioner tonn hydrogen per sekund, mens 4,26 millioner tonn omdannes til strålingsenergi per sekund.\nSolens absolutte størrelsesklasse er +4,83; som nærmeste stjerne er imidlertid solen det lyseste objektet på himmelen med en tilsynelatende størrelsesklasse på –26,74. Solens varme korona danner solvind, en strøm av ladde partikler som strekker seg utover til heliopausen ved ca. 100 AE. Boblen som dannes i den interstellare materien, kalles heliosfæren og er den største kontinuerlige strukturen i solsystemet."
    },
    {
        "id": "09cy8",
        "description": "Merkur er den innerste og minste planeten i solsystemet og har en omløpstid rundt solen på 87,969 dager. Merkurs bane har den høyeste eksentrisiteten av alle planetene i solsystemet, og den har den minste aksehelningen. Den fullfører tre rotasjoner rundt egen akse for hvert andre omløp rundt solen. Perihelpunktet av Merkurs bane preseserer med overskytende 43 buesekunder per århundre, et fenomen som ble forklart på 1900-tallet av Albert Einsteins generelle relativitetsteori.\nDen tilsynelatende størrelsesklassen går fra -2,3 til 5,7, og sett fra jorden er Merkur en lys planet. Nærheten til solen gjør den vanskelig å observere fra jorden. Med mindre der er en solformørkelse kan den bare ses i tussmørket ved daggry eller om kvelden fra den nordlige halvkulen, mens dens ekstreme elongasjon forekommer i deklinasjoner sør for himmelekvator slik at den kan sees fra gunstige steder ved moderate breddegrader ved en helt mørk himmel på den sydlige halvkule.\nBakkebaserte teleskop viser kun en opplyst halvmåne med begrensede detaljer. Mye av informasjonen om planeten ble samlet av romsonden Mariner 10, som kartla rundt 45 % av overflaten. Siden 17. mars 2011 har romsonden MESSENGER gått i bane rundt Merkur, kartlagt resten av overflaten og oppdaget bl.a. is på nordpolen."
    },
    {
        "id": "09bcm",
        "description": "Venus er den andre planeten fra solen og den tredje minste i vårt solsystem. Planeten er oppkalt etter Venus, den romerske gudinnen for kjærlighet, skjønnhet og fruktbarhet. Den italienske fysikeren Galileo Galilei oppdaget tidlig på 1600-tallet at planeten hadde faser som månen. Dette var blant de første observasjonene som klart motsa Ptolemaios' geosentriske modell som plasserte jorden som midtpunkt i universet, og lot solen og de andre planetene rotere rundt jorden.\nEtter månen er Venus det mest lyssterke naturlige objektet på nattehimmelen og den er lys nok til å kaste skygger. Siden Venus er en innenforliggende planet i forhold til jorden, synes den aldri å være langt unna solen. Hvis man er langt nok mot nord på jorden er Venus i visse perioder sirkumpolar og synlig hele natten. Det samme er tilfelle i visse andre perioder hvis man er langt nok mot sør på jorden. Den kalles Aftenstjernen når den er synlig etter solnedgang og Morgenstjernen når den er synlig før soloppgang.\nVenus er en terrestrisk planet og blir noen ganger kalt jordens «søsterplanet» på grunn av relativt lik størrelse, gravitasjon og sammensetning. Et ugjennomsiktig lag med svært reflektive skyer av svovelsyre hindrer overflaten i å bli sett i synlig lys fra verdensrommet. Venus har den tetteste atmosfæren av alle de terrestriske planetene i solsystemet og består hovedsakelig av karbondioksid. Venus har ikke noe karbonkretsløp som holder karbon igjen i steiner og andre overflatestrukturer, og det ser heller ikke ut til at noe organisk liv absorberer karbonet i biomasse. Overflaten er et støvete, tørt ørkenlandskap med mange platelignende steiner som periodisk fornyes av vulkanisme."
    },
    {
        "id": "02j71",
        "description": "Portal: Astronomi\nJorden eller Jorda, er den tredje planeten regnet fra solen. Det er den femte største planeten i solsystemet og planeten med størst tetthet, hvilket innebærer at dens gravitasjon kun overgås av Jupiter og Neptun. Jorden er den største av solsystemets fire steinplaneter, med en diameter litt større enn Venus' og omlag dobbelt så stor som Mars. Jordkloden blir også noen ganger omtalt som verden, den blå planeten, eller som Tellus etter dens ene latinske betegnelse.\nSom hjem for millioner av arter, inkludert mennesker, er jorden for tiden det eneste astronomiske objekt hvor man vet at det finnes liv. Forskere mener at planeten ble dannet for 4,6 milliarder år siden og at det oppstod liv på overflaten før det var gått en milliard år. Jordens biosfære har hatt merkbar betydning for atmosfærens utvikling og andre abiotiske forhold på planeten, noe som har gjort det mulig for aerobe organismer å utbre seg. Dette har igjen ført til dannelsen av ozonlaget, som sammen med Jordens magnetfelt blokkerer for skadelig solstråling og dermed muliggjør liv på land. Jordens fysiske egenskaper, så vel som dens geologiske historie og banens plassering i forhold til solen, har tillatt liv på planeten å eksistere i mer enn tre milliarder år."
    },
    {
        "id": "09cws",
        "description": "Mars er den fjerde planeten fra solen i vårt solsystem og er oppkalt etter den romerske krigsguden Mars. Planeten blir ofte beskrevet som den «røde planeten» på grunn av sitt rødlige utseende, forårsaket av jernoksid på overflaten. Mars er en steinplanet med en tynn atmosfære. Overflateegenskapene minner om både nedslagskraterene på månen og vulkanene, dalene, ørkenene og de polare iskappene på jorden. Rotasjonsperioden og årstidssyklusene på Mars ligner også på jorden siden det er aksehelningen som fører til årstidene. Olympus Mons er det høyeste kjente fjellet i solsystemet, og Valles Marineris er det største dalsystemet. Det flate Borealisbassenget på den nordlige halvkulen dekker ca. 40 % av planeten og kan stamme fra et gigantisk nedslag.\nFrem til Mariner 4 gjennomførte den første forbiflyvningen i 1965, ble det spekulert i om det fantes flytende vann på overflaten. Jevnlige variasjoner i lyse og mørke flekker, spesielt ved de polare breddegrader, kunne tolkes som hav og kontinenter. Lange, mørke striasjoner ble av enkelte tolket som kanaler med flytende vann. Disse rette linjeformasjonene ble senere forklart som synsbedrag, men geologiske bevis samlet av ubemannede oppdrag antyder at Mars en gang hadde store områder dekket av vann på overflaten. I 2005 avslørte radardata store mengder is ved polene og mildere breddegrader. Mars-sonden Spirit samlet inn prøver av kjemiske forbindelser som inneholdt vannmolekyler i mars 2007. Landingsfartøyet Phoenix samlet inn prøver av is i grunt jordsmonn den 31. juli 2008."
    },
    {
        "id": "09q84",
        "description": "Jupiter er den femte planeten fra solen og den største planeten i vårt solsystem. Planetens masse er én promille av solens, men to og en halv ganger massen til alle andre planeter i solsystemet til sammen. Jupiter, Saturn, Uranus og Neptun er gasskjemper, og blir noen ganger referert til som de ytre planetene i solsystemet.\nPlaneten var i oldtiden forbundet med mytologi og religiøse oppfatninger i en rekke kulturer. Romerne oppkalte planeten etter den romerske guden Jupiter. Sett fra jorden kan Jupiter nå en tilsynelatende størrelsesklasse på –2,94. Dette gjør planeten til i gjennomsnitt det tredje mest lyssterke objektet på nattehimmelen etter månen og Venus.\nJupiter er hovedsakelig sammensatt av hydrogen. Helium utgjør en fjerdedel av massen – den kan også ha en steinete kjerne av tyngre grunnstoffer. På grunn av den raske rotasjonen har Jupiter form som en flattrykt sfæroide. Den ytre atmosfæren er synlig segregert i flere striper på forskjellige høyder, noe som fører til turbulens og stormer langs de vekselvirkende grensene. Et fremtredende resultat er den store røde flekken, en gigantstorm som i alle fall har eksistert siden 1831, da den ble sett gjennom et teleskop."
    },
    {
        "id": "0c3s8",
        "description": "Saturn er den sjette planeten fra solen og den nest største i vårt solsystem, etter Jupiter. Den er oppkalt etter den romerske guden Saturn, og det astronomiske symbolet ♄ representerer gudens sigd. Saturn er en gasskjempe med bare én åttendedel av jordens tetthet, men med en gjennomsnittsradius ni ganger jordens, og med 95 ganger jordens masse. Saturn har den største flattrykning blant planetene i solsystemet.\nSaturns indre består sannsynligvis av en kjerne av jern, nikkel og silikater, omgitt av et lag metallisk hydrogen, fulgt av lag med flytende hydrogen og helium, som ytterst mot overflaten går over i gassform. Laget med metallisk hydrogen leder elektrisk strøm, og antas å gi opphav til planetens magnetfelt, som ved overflaten er noe svakere enn jordens, og ca. én tjuendedel av Jupiters. Den ytre atmosfæren er stort sett rolig og uten kontraster, men langvarige formasjoner kan oppstå. Vindhastighetene kan komme opp i 1 800 km\/t – raskere enn på Jupiter, men ikke like raske som på Neptun. Den store hvite flekken er en kjent storm som finner sted rundt sommersolverv hvert Saturn-år på den nordlige halvkulen. Ett Saturn-år tilsvarer ca. 30 år på jorden."
    },
    {
        "id": "0c3ss",
        "description": "Uranus er den syvende planeten fra solen. Den er en gasskjempe, den tredje største planeten etter diameter og den fjerde største etter masse i vårt solsystem. Den er oppkalt etter den greske himmelguden Uranos, som var far til Kronos og bestefaren til Zevs. Planeten kan i blant ses med det blotte øye når nattehimmelen er spesielt stjerneklar. Den ble likevel ikke gjenkjent som en planet i oldtiden på grunn av dens utydelige og langsomme bane. William Herschel kunngjorde oppdagelsen 13. mars 1781 og ekspanderte solsystemets kjente yttergrenser for første gang i nyere tid. Uranus var også den første planeten som ble oppdaget med et teleskop.\nUranus har en lignende kjemisk sammensetning som Neptun, og begge plasseres ofte i kategorien «iskjemper». Mens atmosfærene til gasskjempene Jupiter og Saturn hovedsakelig består av hydrogen og helium, har Uranusatmosfæren en større mengde isdannende stoffer som blant annet vann, ammoniakk og metan sammen med spormengder av hydrokarboner. Den er den kaldeste planetariske atmosfæren i solsystemet med temperaturer ned i −224 °C. Den er lagdelt oppbygd av skyer, hvor vann trolig danner de laveste skyene, mens metan danner de øvre skylagene. Under atmosfæren består trolig Uranus for det meste av is og bergarter."
    },
    {
        "id": "0c31h",
        "description": "Neptun er den åttende og ytterste planeten i vårt solsystem regnet fra solen, og den eneste planeten det er umulig å se fra jorden med det blotte øyet. Den er oppkalt etter Neptun, den romerske havguden. Den er den fjerde største planeten i solsystemet etter diameter og har den tredje største massen. Neptun går i en bane som i gjennomsnitt er 30,1 AE fra solen, det vil si omtrent 30 ganger avstanden mellom jorden og solen. Det astronomiske symbolet er en stilisert versjon av guden Neptuns trefork.\nNeptun var den første planeten som ble funnet på bakgrunn av matematisk prediksjon. Alexis Bouvard oppdaget uventede endringer i banen til Uranus, og utledet at banen var påvirket av gravitasjonell perturbasjon fra en ukjent planet. Neptun ble så observert 23. september 1846 av Johann Gottfried Galle innenfor én grad av en posisjon som var beregnet av Urbain Le Verrier. Kort tid etter ble Triton, Neptuns største måne, oppdaget. Den nest største månen Nereid ble oppdaget 1. mai 1949. Elleve andre måner ble oppdaget teleskopisk fra 1981 til 2003, mens den 14. månen ble oppdaget i 2013 på bilder fra 2004. Neptun har hittil blitt besøkt av bare ett romfartøy, Voyager 2, som fløy forbi planeten 25. august 1989."
    },
    {
        "id": "0jwy",
        "description": "Væren er et stjernebilde på den nordlige himmelhalvkulen.\nFor den mytologiske bakgrunnen for navnet, se artikkel Det gylne skinn.\n\nPortal: Astronomi"
    },
    {
        "id": "07cqw",
        "description": "Tyren er et stjernebilde på den nordlige himmelhvelving.\nI Tyren ligger stjerna Aldebaran og supernovaresten Krabbetåka.\n\nPortal: Astronomi"
    },
    {
        "id": "077r8d",
        "description": "Tvillingene er et stjernebilde på den nordlige himmelhvelving.\n\nPortal: Astronomi"
    },
    {
        "id": "0qck6",
        "description": "Krepsen er et lite stjernebilde mellom løven og tvillingene på den nordlige himmelhalvkulen. Men den inneholder noen av stjernehimmelens største og flotteste stjernehoper.\nKrepsen er dyrekretsens fjerde tegn; den representerer følelser, emosjoner, stemninger og omsorg. Krepsen er også nevnt i gresk mytologi. Gudinnen Hera sendte Krepsen for å distrahere Herakles i sin kamp mot vannslangen Hydra. Krepsen kløp Herakles i tåa, men Herakles tråkket på Krepsen så den knuste. Men Hera var fortsatt takknemlig overfor Krepsen, så hun ga ham en evig plass på himmelen."
    },
    {
        "id": "04h2q",
        "description": "Løven er et stjernebilde på den nordlige himmelhalvkule."
    },
    {
        "id": "07yt9",
        "description": "Jomfruen er et stjernebilde på den nordlige himmelhalvkulen.\nJomfruen er et Y-formet stjernebilde uten andre sterke stjerner enn Spica. Det er mest kjent for alle galaksene i Coma-Virgo hopen samt himmelens klareste kvasar, som med sin avstand på ca. 2 000 millioner lysår er det fjerneste objektet som er innen rekkevidde Spica –som er den klareste stjernen i jomfruen. Den er blåhvit. Den er himmelsens 16. Klareste stjerne. Dens lysstyrke er drøyt 2000 ganger solas lysstyrke, og avstanden er ca. 260 lysår. Spica er en tett spektroskopisk dobbeltstjerne med omløpstid på 4.01 døgn. Etter Spica er det kun fem stjerner i Jomfruen med lysstyrke som er ganske svak. Jomfruen er ikke noe i øyefallende stjernetegn, men det er ganske lett å identifisere pga. den y formen."
    },
    {
        "id": "04h36",
        "description": "Vekten er et stjernebilde og et stjernetegn.\n\nPortal: Astronomi"
    },
    {
        "id": "06pgz",
        "description": "Skorpionen er et stjernebilde på den sørlige himmelhalvkulen.\n\nPortal: Astronomi"
    },
    {
        "id": "06pgg",
        "description": "Skytten er et stjernebilde på den sørlige himmelhalvkulen.\nI Skytten ligger kjempestjernen KW Sagitarii. Den ligger 9800 lysår fra vårt solsystem. Diameteren på kjempestjernen er 1460 ganger solas diameter, og er slik en av de største stjernene i universet.\n\nPortal: Astronomi"
    },
    {
        "id": "01nk9",
        "description": "Steinbukken er et stjernebilde på den sørlige himmelhalvkule."
    },
    {
        "id": "0jxf",
        "description": "Vannmannen er et stjernebilde på den sørlige himmelhvelving.\n\nPortal: Astronomi"
    },
    {
        "id": "05s7n",
        "description": "Fiskene er et stjernebilde på den nordlige himmelhalvkulen.\n\nPortal: Astronomi"
    },
    {
        "id": "02vx4",
        "description": "Fotball er et spill hvor to lag, hvert bestående av elleve spillere på en bane prøver å vinne ved å lage flere mål enn motstanderen. Et mål defineres ved at ballen havner i motstanderens mål. Hele ballen må over målstreken for at det skal være tellende. Fotball kan også spilles med fem eller syv spillere på hvert lag. Dette er spesielt vanlig i ungdomsfotballen. Ved fem eller syv spillere på hvert lag, er offsideregelen tatt bort.\nSom navnet tilsier, spilles fotball først og fremst ved hjelp av føttene. Spillerne kan imidlertid bruke alle deler av kroppen, bortsett fra hendene og armene, til å berøre ballen. Kun målvakten har lov til å benytte hendene, og da bare innenfor et avgrenset område foran sitt eget mål kalt sekstenmeteren. Dessuten skal utespillere bruke hendene ved innkast, dvs. når spillet settes i gang etter at ballen har kommet utenfor sidelinjene. Et innkast er utført korrekt når spilleren bruker begge hender i kastet like mye, d.v.s. at ballen ikke skal ha en sidespinn, men kastes rett frem. Det er også påkrevd at begge ben er i bakken når ballen forlater kasterens hender. Følges ikke de regler blir kastet idømt motstanderen.\nIfølge en undersøkelse foretatt av Fédération Internationale de Football Association, som er sportens øverste organ, publisert våren 2001, spiller over 240 millioner mennesker i over 200 land og stater fotball. Sportens enkle regler og minimale krav til utstyr har uten tvil vært hovedfaktorer for dens utspredning og popularitet. Flere steder i verden, spesielt i Europa, Sør-Amerika og i økende grad i Afrika, utgjør sporten en livsstil for en stor del av tilhengerne til det enkelte fotballag."
    },
    {
        "id": "0jm_",
        "description": "Amerikansk fotball er en av de største sportene i USA. Sporten utviklet seg fra samme opphav som fotball og rugby på slutten av 1800-tallet. I dag har sporten lite til felles med det man i Europa kjenner som fotball og skiller seg fra rugby på mange viktige områder. Amerikansk fotball spilles mellom to lag med 11 spillere, på en rektangulær bane som er 120 yards lang, inkludert en målsone i hver ende, og med en luftfylt ball som har form som en sammentrykket kule. En profesjonell kamp varer i 4 x 15 tilnærmet effektive spilleminutter. Det laget som har flest poeng når tiden løper ut, vinner kampen. Lagene scorer poeng ved å kontrollere ballen i motstanderens målsone eller ved å sparke ballen mellom motstanderens målstenger og over tverrliggeren."
    },
    {
        "id": "018w8",
        "description": "Basketball, basket eller kurvball er en lagsport der to lag, bestående av fem spillere, prøver å score poeng mot hverandre ved å kaste en ball gjennom en ring. Dette må skje i tråd med reglene som er forhåndsbestemt før spillet starter. På internasjonal basis er basketball en av de mest populære sportene i verden. Spillet ble oppfunnet av canadieren James Naismith.\nBasketball foregår hovedsakelig på en innendørs basketballbane som en konkurransesport. Sporten regnes som en sommersport, og er en del av Sommer-OL til tross for at sesongen vanligvis foregår om vinteren i de fleste land. Basketball er også en populær utendørssport om sommeren. Da særlig i byområder."
    },
    {
        "id": "018jz",
        "description": "Baseball er en form for slåball, som utøves av to lag bestående av ni spillere som alternerer mellom å spille angrep og forsvar. Sporten er særlig populær i USA og Øst-Asia.\nMålet er å score flest runs, og kun spillere på det angripende laget kan score. For å score et run må en spiller begynne som slagmann og deretter besøke alle basene på banen i rekkefølge. Det forsvarende laget forsøker å forhindre løp ved å få spillerne fra det angripende laget \"ut\". Etter tre «outs» bytter lagene side. Det er totalt ni omganger der hvert av lagene spiller både forsvar og angrep. Ved uavgjort resultat etter ni innings fortsetter kampen ved å spille ekstra innings helt til kampen blir avgjort.\nBanen tar utgangspunkt i en 90 graders vinkel med et gjerde. Videre er den delt inn i «infield», med løpebane, «pitcher's mound», og de fire basene, og «outfield».\nI angrepsposisjon vil slagmannen forsøke å slå ballen slik at forsvarsspillerne ikke klarer å kaste ballen til basen før løperen når frem. Hvis løperen klarer dette er han avhengig av at neste slagmann slår et godt slag slik at han kan løpe videre, og dermed score poeng. Slår en slagmann ballen ut av banen innenfor de avmerkede sidelinjene, får han løpe fritt rundt basene og scorer poeng på en «home run»."
    },
    {
        "id": "07bs0",
        "description": "Tennis er et innendørs og utendørs ballspill med strenget racket, hvor man slår ballen frem og tilbake over et nett på tvers av en rektangulær bane. Det spilles single begge kjønn, double begge kjønn eller mixed double. Ballen skal returneres direkte eller etter én sprett. De forskjellige underlagene som tennis spilles på er grus, grusen de spiller på kalles slippen, og banen heter dyblonen, plen, «hard court» og teppe. i dag er det en av verdens mest utbredte idretter med noen av de best betalte idrettsutøvere som Roger Federer, Rafael Nadal og Novak Djokovic\nDe viktigste turneringene som spilles kalles Grand Slam. Ellers spilles det mindre turneringer som kalles Association of Tennis Professionals og Women's Tennis Association. For hver turnering som spilles, får spilleren rankingpoeng. I norske turneringer får spillerne norske rankingpoeng som bare gjelder i Norge. I internasjonale turneringer får vedkommende internasjonale poeng og stiger eventuelt på verdensrankingen. Verdensrankingen for både damer og herrer består av et system hvor man legger sammen alle oppnådde poeng siste 12 måneder. Offisiell rangering publiseres på ukentlig basis."
    },
    {
        "id": "01cgz",
        "description": "Boksing er en kampsport som utøves mellom to individuelle motstandere. Utøverne bruker kun never polstret med hansker til selve slåssingen. Bryteknep og beinbruk er ikke tillatt. Innen boksing fines det et utall av støt og kombinasjoner av forskjellige støt.\nKampen foregår i en kvadratisk ring som vanligvis måler 5 x 5 meter. Ringen er utstyrt med polstrede hjørnestolper, og mellom dem er det spent 3 stramme tau. Ringens gulv skal være av planker med et mykt seilduksteppe. Boksing har vært OL-gren siden 1904."
    },
    {
        "id": "03tmr",
        "description": "Ishockey er et lagspill som spilles på en islagt bane der de to lagene med køller forsøker å få en gummiskive, kjent som en puck inn i motstanderens mål. Vi vet lite om de aller tidligste formene for ishockey, men man regner med at europeisk hockeyspill som ble spilt både om sommeren og om vinteren er forgjengeren til ishockey. Den første ishockeykampen ble spilt i Montrèal i Canada i 1850-årene. Det var også der de første reglene for spillet ble utarbeidet. Spillet ble ikke innført i Norge før i 1932, og Norges Ishockeyforbund ble stiftet to år etter, i 1934.\nIshockey er en sport som man bør være fysisk sterk for å spille. Sporten har blitt mer kjent i Norge de siste årene etter de norske spillerne som har spilt og spiller i den nord-amerikanske ligaen NHL og den svenske SEL.\nDet er én norsk spillere i NHL denne sesongen. Mats Zuccarello Aasen i New York Rangers. Tidligere har Espen \"Shampo\" Knutsen, Anders Myrvold, Jonas Holøs og Ole-Kristian Tollefsen spilt der. Bjørn \"Botta\" Skaare hadde også noen få kamper i ligaen. Av de norske spillerne har \"Shampo\" gjort seg mest bemerket, og spilt All-Star kamp."
    },
    {
        "id": "07_53",
        "description": "Volleyball er en ballidrett med 6 spillere på banen for hvert lag. Spillerne roterer med klokken rundt på banen slik at alle kommer på de ulike posisjonene på sin banehalvdel underveis i spillet. Banen er delt i to med et nett på midten. Nettets høyde er 2,43 m. for menn, og 2,24 m. for kvinner. Hver banehalvdel er 9x9 meter. Spillets mål er å vinne flest mulig poeng ved å slå ballen ned på motstanderens banehalvdel. Hvert lag kan kun berøre ballen tre ganger før den må sendes over nettet. Berøring kan skje med hele kroppen men best kontroll oppnås naturligvis ved bruk av hendene. Samme spiller kan ikke slå ballen to ganger etter hverandre, med unntak av dersom første berøring er i blokk. Kampene spilles først til 3 sett, hvor de første fire sett spilles til 25, men må vinnes med to poeng. Dersom det må spilles et 5. sett, er det første lag til 15 poeng. Dette settet kalles tie-break, også dette må vinnes med to poeng.\nI en del turneringer som går over kortere tid, spilles det bare best av tre sett og ikke av fem sett.\nPer 2007 er volleyball den 9. største idretten i Norge målt i antall registrerte lisensierte utøvere."
    },
    {
        "id": "037hz",
        "description": "Golf er en sport der enkeltspillere eller lag slår en liten ball ved hjelp av forskjellige køller, med mål om at den havner i et bestemt hull, og kan spilles lagvis eller individuelt. . Spillet defineres i golfreglene som «å spille en ball med en kølle fra utslagsstedet ned i hullet med ett slag eller flere påfølgende slag i overensstemmelse med reglene». Golf antas å ha oppstått i Skottland og Nederland, og har vært spilt i flere hundre år på De britiske øyer.\nGolf var med på det olympiske programmet 1900 i Paris og 1904 i St. Louis. Det blir igjen en olympisk sport under Sommer-OL 2016. Historisk sett har golf blitt ansett for å være en fritidsbeskjeftigelse for de høyere kretser, men de siste tiårene har dette endret seg og det trekker stadig flere spillere over hele verden. Det er registrert rundt 125.000 medlemskap i norske golfklubber tilknyttet Norges Golfforbund. Medlemskap i en norsk golfklubb er for norske spillere en forutsetning for å kunne spille på de aller fleste norske baner."
    },
    {
        "id": "01sgl",
        "description": "Sykling er en aktivitet der en person ved hjelp av en sykkel tar seg fram ved egen muskelkraft. Hensikten kan variere, det kan være transport, rekreasjon eller konkurranse, og kan gjøres på veier og asfalt, i terreng, på snø eller innendørs."
    },
    {
        "id": "03_8r",
        "description": "Judo er en japansk kampsport, utviklet i 1882 av Jigorō Kanō fra jujutsu, som baserer seg rundt en rekke kaste- og kontrollteknikker. Målet er å kaste eller felle motstanderen og låse fast eller på andre måter pasifisere ham. En utøver av judo kalles judoka.\nJudo utøves i dag i hele verden, og organiseres internasjonalt av International Judo Federation. Kanō hadde en uformell demonstrasjon av judo under Sommer-OL 1932, men sporten ble ikke en del av det olympiske programmet før i 1964. Olympisk deltakelse var i mange år forbeholdt menn, men etter å ha vært prøvegren i 1988 ble den første medaljen for kvinner utdelt i 1992. Den verdensomspennende spredningen av judo har ført til utviklingen av en rekke avleggere som Sambo og brasiliansk Jiu-Jitsu."
    },
    {
        "id": "0d38m",
        "description": "Maraton er et løp som går over 42 195 m. Løpet er regnet som svært krevende, og betegnelsen «maraton» brukes ofte for å beskrive noe som krever stor utholdenhet.\nNavnet maraton kommer fra en gresk legende som forteller hvordan soldaten Pheidippides løp fra byen Marathon i Hellas til Athen for å forkynne at perserne hadde blitt beseiret i slaget ved Marathon. Legenden forteller videre at Pheidippides døde like etter han hadde forkynt grekernes seier.\nStandardlengden på 42 195 m er ikke den nøyaktige distansen mellom Marathon og Athen. I OL fra 1896 til 1920 varierte maratondistansen mellom 40 km og 42,75 km. I 1921 bestemte det internasjonale friidrettsforbundet at standardlengden skulle være 42 195 m. Det var den distansen som ble løpt i OL i 1908, mellom Windsor og White City Stadium i London.\nImidlertid gikk det enda lenger før standardlengden ble endelig etablert. Under EM i friidrett i Oslo i 1946 var maratondistansen på 40 200 m, og i Sverige ble standardlengden innført først i 1948."
    },
    {
        "id": "0194d",
        "description": "Badminton er en sport som utøves av to lag med enten én eller to spillere på en bane delt av et nett. I motsetning til i andre racketspill, benytter man ikke ball i badminton. Derimot spilles det med et prosjektil lagd av fjær eller en variasjon av plastikk, som gjerne kalles flue, høne eller ball."
    },
    {
        "id": "07jbh",
        "description": "Bordtennis er en av verdens mest populære sporter.\nBordtennis er en racketsport som spilles, vanligvis innendørs, av to eller fire. Spillerne slår med små racketer som består av en trestamme som er kledd med pålimt gummi. Spillet foregår på en bordplate med nett på midten. Spillerne slår den lette ballen over nettet som deler spilleflaten i to like store deler. Ballen er en liten, vanligvis hvit, hul ball laget av celluloid, diameteren på ballen er 40 mm og vekt ca. 2,6 gram. Bordtennis spilles som oftest i sett. Man spiller 5 eller 7 sett der man går til 11 poeng. Man må vinne med to poeng i hvert sett.\nBordtennis ble en olympisk sport under Sommer-OL 1988.\nPå verdensbasis er bordtennis den nest største individuelle idrettsgren med 202 særforbund og ca. 300 millioner aktive spillere. VM i bordtennis er en av verdens største sportsbegivenheter uansett sport og blir tv-sendt til over 350 millioner hjem.\nKina er det verdensledende landet i bordtennis, men også Sveriges herrelandslag er blant de beste."
    },
    {
        "id": "087zy",
        "description": "Yoga er en samling mentale og kroppslige teknikker med tilknytning til de indiske religionene buddhisme og hinduisme. Ordet yoga kommer fra sanskrit og betyr språklig sett spenne for og saklig sett «metode til å nå opplysning». Det finnes flere ulike retninger innen yoga. Klassisk yoga ble oppsummert og kodifisert i PatanjalisYogasutra, skrevet før år 500. I vår tid presenteres yoga i vesten som en ikke-religiøs personlighetsutviklende disiplin.\nBetydningen av begrepet yoga kan defineres på tre ulike nivå: den generelle betydningen frelsesvei, den spesielle betydningen: «en kombinasjon av meditasjon og bestemte kroppsstillinger, pusteøvelser og lignende», og den snevreste betydningen: som «ett av de seks ortodokse filosofiske systemene i hinduismen», kodifisert i Yogasutra.\nYoga beskrives som «et svært mangfoldig fenomen. Tross mangfoldet er det likevel noen fellesnevnere. Yoga handler om konsentrasjon og fokusering, om å ta kontroll over eget mentalt og kroppslig liv, slik at sansebegjær og mental aktivitet faller til ro og til syvende og sist opphører. Målet med yoga er å skape ro, fokus og konsentrasjon, og å oppnå stillhet og uforanderlighet. Som det heter i Katha-upanishad 6.10-11: Når de fem sanseorganene og sinnet er stilnet, og intellektet er ubevegelig, har han nådd den høyeste tilstand.»"
    },
    {
        "id": "0397w",
        "description": "Gymnastikk er avledet av det greske ordet «gymnos» som betyr naken. Idretten ble drevet i naken tilstand i det gamle Hellas. Gymnastikk er brukt som begrep for systematiske øvelser for utvikling av styrke, smidighet og harmoni.\nGymnastikk er navnet på et skolefag i mange vestlige land. I Norge er gymnastikk navnet på et skolefag i endel privatskoler, bl.a. steinerskolene. I den offentlige skolen heter det tilsvarende faget kroppsøving.\nGymnastikk er utgangspunktet og bakgrunnen for idrettene turn, rytmisk gymnastikk og trampoline. Ulike former for vanngymnastikk har samme bakgrunn. Synkronsvømming er en organisert form for vanngymnastikk.\nMilitæret tok i bruk gymnastikk for å systematisere den fysiske treningen av soldatene så tidlig som på midten av 1800-tallet. Denne formen for gymnastikk ble utviklet til linjegymastikk og troppsgymnastikk, og etter hvert brukt i parader og oppvisninger. Troppsgymnastikk har vært en populær konkurranseform. Det var den militære formen med troppsgymnastikk som først ble innført som fysisk fostring i skolen."
    },
    {
        "id": "036vg6",
        "description": "Bryting er en idrettsgren i form av en tvekamp mellom to utøvere. Flere av kampsportene som regnes som stilarter av bryting, har internasjonal utbredelse og lange historiske røtter.\nHelleristninger og hulemalerier, antatt å være 15 000 til 20 000 år gamle funnet i Sør-Europa, viser brytere i de samme posisjoner som under nåtidens OL. Bryting var den siste, viktigste og avgjørende begivenheten i pentathlon, grekernes populære femkamp under antikkens olympiske leker. Lister over olympiske brytemestre finnes siden 708 f.Kr.. I dag brukes fortsatt de samme grepene som egypterne benyttet og beskrev på tempelvegger såvel som faraoenes gravkamre for 5 000 år siden.\nI Norge er bryting utøvd siden 1890-tallet og det første NM ble avholdt i 1910. Bryting har vært OL-gren siden første moderne olympiade i 1896."
    },
    {
        "id": "04xsv",
        "description": "Kampkunst har tilnærmet samme betydning som kampsport. Mange utøvere av ulike kampformer mener det er misvisende å betegne kamputøvelsen som en sport, og foretrekker å se på det som kunst. Dette gjelder nok spesielt innen de kampkunstene hvor man har sterkt fokus på meditasjon, filosofi og kata, og der det ikke konkurreres.\nEksempler på slike kampkunster er aikido, bujinkan budo taijutsu, katori shinto ryu, Sipalki og tai ch'i. Flere hapkido-stilarter faller også under kategorien kampkunst da mange stilarter ikke konkurrerer, mens andre igjen gjør det."
    },
    {
        "id": "03_ly",
        "description": "Januar er årets første måned og har 31 dager. Den er oppkalt etter den romerske guden Janus, romersk gud for all begynnelse. Guden har fått sitt navn etter det latinske ordet for dør, og symbolsk vil det si at januar er åpningsmåneden – «døra» til det nye året.\nJanuar ble vedtatt som årets første måned i år 154 f.Kr. av det romerske senatet. Romernes navn på måneden var Januarius.\nPå norrønt ble måneden kalt Torre."
    },
    {
        "id": "02xx5",
        "description": "Februar er årets andre måned, og har 28 dager. Den var årets siste i den romerske kalenderen. I norrøn tradisjon het måneden «gjø» eller «goe» etter Torres datter. I Rogaland ble måneden kalt «kjerringmåneden». På dansk het den tidligere «blidemåned»."
    },
    {
        "id": "04wzr",
        "description": "Mars er den tredje måneden i året i den Gregorianske kalender og en av syv Gregorianske måneder med lengden 31 dager.\nAstrologisk begynner mars med solen i fiskene og ender i væren. Mars på den nordlige halvkule er den årstidige motsatsen til september på den sørlige halvkule.\nI antikkens Roma ble mars kalt Martius, oppkalt etter Mars, den romerske krigsguden. Mars var opprinnelig den første måneden i romernes 10-måneders kalender. Mars er tradisjonelt den første vårmåneden."
    },
    {
        "id": "0lkm",
        "description": "April er årets fjerde måned og har 30 dager.\nUklar sammenheng, muligens av det latinske aperire\/aprilis, som betyr å sette i gang. Opprinnelig navn på den andre måneden."
    },
    {
        "id": "04w_7",
        "description": "Mai er årets femte måned og har 31 dager. Måneden er trolig oppkalt etter guden Maius, eller etter gudinnen Maia."
    },
    {
        "id": "040fb",
        "description": "Juni er årets sjette måned og har 30 dager.\nOppkalt etter den romerske gudinnen Juno, gudenes dronning og ekteskapets gudinne.\nKulderekord -12,2 på Fanaråken\nVarmerekord: 35,6 grader, den 20. juni 1970 på Nesbyen.\nNedbørsrekord 165,5 mm Lurøy Nordland"
    },
    {
        "id": "040fv",
        "description": "Juli er årets sjuende måned og har 31 dager.\nOppkalt etter Julius Cæsar, som reformerte den romerske kalenderen og innførte den julianske kalenderen i år 46 f.Kr. Forut for denne reformen het måneden Quintilis og var årets femte måned. Cæsar gav måneden navn etter seg selv fordi solen var på sitt varmeste på denne tiden av året og han selv ble født i denne måneden."
    },
    {
        "id": "0ll3",
        "description": "August er årets åttende måned og har 31 dager.\nDen er oppkalt etter keiser Augustus og er den sjette måned i den opprinnelige romerske kalender. Måneden het Sextilis før Augustus sin tid.\nEn vanlig misoppfattelse, som sannsynligvis stammer fra astronomen Sacrobosco, er at Augustus økte antall dager i august til 31 for å tilfredsstille sitt eget selvbilde, fordi han nektet å godta en måned som var kortere enn juli, som hadde fått navn etter Julius Cæsar."
    },
    {
        "id": "06vkl",
        "description": "September er årets niende måned og har 30 dager.\nI den romerske kalenderen var september den syvende måneden og fikk navn etter latin septem, som betyr sju. Slik juli ble oppkalt etter Julius Cæsar og august etter keiser Augustus, oppkalte keiser Caligula i år 37 september måned etter sin far Germanicus, en yngre bror av keiser Tiberius.\nKulderekord: -16,5, Dividalen i Troms. Varmerekord: 28,5, Meråker. Nedbørsrekord: 178,5 mm, Eide på Nordmøre."
    },
    {
        "id": "05lf_",
        "description": "Oktober er årets tiende måned og har 31 dager.\nÅrets fire siste måneder har fått navn på samme måte: etter dens plassering i den opprinnelig romerske kalenderen. Latinske octo betyr åtte.\nPå gammelnorsk ’sædemåned’ for såing av vinterrug, også kalt ’slaktemåned’.\nFørste hverdag i oktober trer Stortinget sammen.\nNorge: Kulderekord –34,7 Sihcajavri sør for Kautokeino. Varmerekord: 25,8 Molde Lufthavn. Nedbørsrekord 184,6mm Takle, Brekke i Sogn"
    },
    {
        "id": "05cw8",
        "description": "November er årets ellevte måned og har 30 dager.\nAv latinsk novem som betyr ni; november var romernes niende måned. Gammelt norsk navn på november var 'Slaktemåned', eller Gormåned.\nKulderekord –41,8 grader, Karasjok. Varmerekord 21,8 grader, Tafjord. Nedbørsrekord: 229,6 mm, Indre Matre Hordaland, den 26.11.1945 det var Norgesrekord for ett døgns nedbør\nBlack Friday er en årlig begivenhet i USA og Canada som finner sted dagen etter Thanksgiving, og tradisjonelt er begynnelsen på sesongen for julehandel. Fordi Thanksgiving alltid faller på den fjerde torsdagen i november i USA, forekommer dagen etter mellom 23. og 29. november."
    },
    {
        "id": "028kb",
        "description": "Desember er årets tolvte måned og har 31 dager.\nAv latinske decem som betyr ti, siden den romerske kalenderen hadde bare ti måneder, og dette var den siste."
    },
    {
        "id": "0fm3w",
        "description": "Nord er en av de fire himmelretningene. Den motsatte himmelretningen er syd. Rett nord er regnet som retningen mot den nordlige enden av aksen som jorden roterer rundt, kalt Nordpolen eller den geografiske nordpolen. Nordpolen ligger i Arktis.\nMagnetisk nord er retningen mot den magnetiske nordpolen som ligger et stykke unna den geografiske, og den retningen der jorden sitt horisontale magnetfelt har den mest positive verdien. Ujusterte kompass peker mot den magnetiske nordpolen, men da dette kan bli feil dersom man vil rett nord, ble kompassene justerte slik at de utligner differansen.\n⁕På kompasset er nord gitt ved retningen 0 eller 360 grader, 0 eller 400 gon.\n⁕Dersom man er vendt øst, er nord retningen til venstre.\n⁕På en flyplass vil en nordvendt landingsbane ha nummer 36 etter kursen til det landende flyet.\nMan sier gjerne at man skal nordover, eller er på reise nordover, selv om man kanskje reiser like mye østover. Man kan sogar reise sydover et stykke, så lenge man til slutt ender opp lenger nord."
    },
    {
        "id": "0k7ny",
        "description": "Sør eller syd er en av de fire himmelretningene. Den motsatte himmelretningen er nord.\nSyd er regnet som retningen mot den sydlige enden av aksen som jorden roterer rundt, kalt Sydpolen eller den geografiske sydpolen. Sydpolen ligger i Antarktis. Magnetisk syd er retningen mot den magnetiske Sydpolen som ligger et stykke unna den geografiske.\n⁕På kompasset er syd gitt ved retningen 180 grader eller 200 gon.\n⁕Dersom man er vendt øst, er syd retningen til høyre.\n⁕På en flyplass vil en sydvendt landingsbane ha nummer 18 etter kursen til det landende flyet.\nMan benytter ofte sydligere strøk for å snakke om områder som ligger syd for oss, og da gjerne syd for ekvator. Syden ble først og fremst benyttet om Syd-Europa, og da spesielt når man snakker om ferie, for eksempel sydenferie.\nBegrepet Sør brukes også som en fellesbetegnelse på fattige land i Afrika, Asia, Oseania og Latin-Amerika. De har også til felles at de har en svak og ofte ensidig utviklet økonomi, hvor størstedelen av befolkningen lever under utilfredstillende sosiale og økonomiske forhold. Typisk for landene er at de har en råvarebasert eksport og en mangelfullt utbygd økonomisk infrastruktur."
    },
    {
        "id": "0gkh2",
        "description": "Vest er en av de fire himmelretningene. Den motsatte himmelretningen er øst. Ordet er beslektet med ordet vesper, en referanse til solnedgangen, og kan forkortes med bokstaven V. Vest står vinkelrett på nord og sør.\nVest er motsett av retningen som jorden roterer om sin egen akse. Derfor er det også i denne retningen man ser solnedgangen på et av jevndøgnene, eller hele året hvis man er ved ekvator.\nTradisjonelt har man brukt ordet «Vesten» om den delen av verden som ikke er «Østen», med andre ord Europa og Amerika, spesielt Nord-Amerika. Under den kalde krigen fikk begrepet en ny mening, hvor Vesten sto for «den frie verden», med frivarehandel og ytringsfrihet, mens Østblokklandene ble sett på som ufrie land under kommunistisk åk.\nI det tidligere Kina sto vest for hjemlandet til Buddha, og stedet de hellige buddhistiske skriftene kom fra.\nI Europa har «Vesten» først og fremst blitt brukt om Nord-Amerika, og der igjen har «Vesten» vært den vestlige delen.\nI Europa er Vest-Europa ofte regnet som de landene som ikke var bak jernteppet.\nI Norge er Vestlandet en av de fem landsdelene."
    },
    {
        "id": "0gkhl",
        "description": "Øst eller aust er en av de fire himmelretningene. Den motsatte himmelretningen er vest. Ordet er beslektet med de norrøne ordene aurora og aurum som er en referanse til soloppgangen. Den forkortes med bokstaven Ø eller A, O eller E. Øst er motsatt av vest og er rettvinklet på nord og sør. Ordet øst\/aust er i slekt med de norrøne ordene aurora og aurum som en referanse til soloppgangen.\nØst er retningen Jorden roterer om sin egen akse. Derfor er det også i den retningen at man ser soloppgangen på ett av jevndøgnene, eller hele året om man er på ekvator. En annen konsekvens er at det er den foretrukne retningen for romutskytninger, på grunn av innsparinger på delta v.\nKirker har som regel koret vendt mot øst, og mange ønsker å gravlegges slik at kistens hodeende vender mot det som regnes som den hellige retningen.\nTradisjonelt har man brukt ordet Østen om den delen av verden som er øst for Europa, med andre ord Asia. Midtøsten er den delen av Asia som er nærmest Europa. Det fjerne østen er landene lengst øst i Asia, hovedsakelig Kina, Japan og Korea."
    },
    {
        "id": "0j0k",
        "description": "Asia er en verdensdel som består av den østlige delen av kontinentet Eurasia. Vestgrensen dannes av Uralfjellene ned til Svartehavet, kystlinjen rundt Tyrkia og sørover til Suez-kanalen. Rødehavet og Det indiske hav utgjør sørgrensen, mens Stillehavet er grensen mot øst. Asia utgjør med sine 44,4 millioner km² ca. 29,4 prosent av jordens landområde og er dermed den største verdensdelen. Med over 60 prosent av jordens befolkning, over 4 milliarder mennesker, er den også den mest folkerike. Verdensdelen omfatter 54 land."
    },
    {
        "id": "059g4",
        "description": "Nord-Amerika\n\nNord-Amerika er det tredje største kontinentet i areal, og det fjerde største i innbyggertall. Det er avgrenset av Nordishavet i nord, Atlanterhavet i øst, det Karibiske hav i sør, og Stillehavet i vest.\nNord-Amerika okkuperer den nordlige delen av landmassen som er vanligvis referert til som «den nye verden» – den vestre hemisfære. Nord-Amerikas eneste landskobling er til Sør-Amerika."
    },
    {
        "id": "06n3y",
        "description": "Sør-Amerika er et kontinent som for det meste ligger på den sørlige halvkule. Det strekker seg fra grensen til Panama og de sørligste øyene i Karibia i nordvest og nesten helt til Antarktis i sør. Sør-Amerika grenser til Stillehavet i vest og Atlanterhavet i øst.\nDet finnes i alt 12 selvstendige stater i Sør-Amerika.\nSom en del av Amerika, er Sør-Amerika oppkalt etter Amerigo Vespucci som var den første europeeren til å antyde at Amerika ikke var østindia, men en ny verden ukjent for europeerene.\nSør-Amerika har et areal på 17 840 000 km², eller nesten 3,5 % av jordklodens overflate. Sør-Amerika strekker seg fra Mellom-Amerika i nord og nesten til Antarktis i sør. Befolkningstallet er anslått til å være på mer enn 371 millioner . Sør-Amerika er arealmessig det fjerde største kontinentet på jorda, etter Asia, Afrika og Nord-Amerika. Befolkningsmessig ligger det på en femteplass etter Asia, Afrika, Europa og Nord-Amerika."
    },
    {
        "id": "02j9z",
        "description": "Europa er en verdensdel som dekker den vestlige delen av kontinentet Eurasia, og omfatter omkring 10 millioner km² med ca. 700 millioner innbyggere, hvilket utgjør 6,7 % av landarealet og 10,2 % av folkemengden på Jorden.\nEuropa grenser mot Nord-Amerika vest for Island og Asorene i Atlanterhavet, og nord for Svalbard og Frans Josefs land i Nordishavet. Gibraltarstredet og Middelhavet danner den sørlige grensen mot Afrika. Grensen mot Asia går ved Dardanellene, Marmarahavet, Bosporos, Svartehavet, Azovhavet, Kuma-Manytsjsenkningen, Det kaspiske hav, Embaelven, Uralfjellene og Karahavet.\nEuropas territorium fordeler seg på 46 suverene stater som anerkjennes både av hverandre og av De forente nasjoner. Tre av disse statene har størstedelen av sitt territorium i Asia, mens fem er såkalte mikrostater med svært lite folketall og areal. I tillegg er det to de facto selvstyrte europeiske stater som har erklært uavhengighet som ikke anerkjennes av FN.\n27 europeiske demokratier er tilsluttet Den europeiske union, et omfattende samarbeide med sitt utspring i perioden etter den annen verdenskrig. Medregnet EUs medlemsstater har Europarådet 47 medlemsland."
    },
    {
        "id": "0dg3n1",
        "description": "Afrika er den største verdensdelen etter Asia, med et landareal på 30,3 mill km², hvilket utgjør 20 % av landmassene på jorda. Afrika strekker seg i alt 8000 km fra nord til sør med ekvator omtrent på midten og med hav på alle kanter bortsett fra ved Suezkanalen i Egypt. Klimaet er tropisk rundt ekvator og subtropisk lengst i nord og sør. Middeltemperaturen er derfor høy over hele kontinentet, men nedbørsmengden og -mønsteret varierer stort fra regnskog til ørkenområder, fra kyst til innland, fra nord til sør. I 2005 ble Afrikas samlede befolkningsantall anslått til over 900 millioner, det vil si 14 % av verdens befolkning. Verdensdelen har flere stater enn noe annet kontinent, med sine 48 kontinentale stater og seks øystater.\nAfrica var opprinnelig navnet på en romersk provins som omfattet kontinentets nordlige middelhavskyst. Etterhvert er det blitt navnet på hele kontinentet, inkludert de områdene europeerne kalte det «svarteste Afrika», som først ble vitenskapelig utforsket fra 1800-tallet av.\nKontinentet har vært hardt rammet av krig helt siden europeerne begynte å kolonisere det. Noe av grunnen har vært den måten europeerne delte opp koloniområdene på. Grunnlaget for deres grenser ble lagt «med linjal» på Berlin-konferansen fra 1884 til 1885 uten hensyn til naturlige og tradisjonelle skillelinjer. I mange tilfeller førte dette til at hele folk og stammer ble splittet mellom to eller flere land, og i andre tilfeller førte det til at to eller flere folk som i generasjoner hadde ligget i strid med hverandre havnet i samme land."
    },
    {
        "id": "0jfx",
        "description": "Antarktika\n\nAntarktika, også kalt Sydpolfastlandet eller Det antarktiske kontinent, er jordens sydligste kontinent. Det er plassert på den sydlige halvkulen, nesten helt syd for den sydlige polarsirkelen, og er omkranset av Sørishavet. Med en størrelse på 14,4 millioner km² er Antarktika det femte største kontinentet i areal etter Eurasia, Afrika, Nord-Amerika og Sør-Amerika. Omtrent 98 % av Antarktika er dekket av is med en gjennomsnittlig tykkelse på minst 1,6 kilometer. Antarktika er en del av verdensdelen Antarktis, som også omfatter havområdet rundt kontinentet.\nGjennomsnittlig er Antarktika det kaldeste, tørreste og mest forblåste kontinentet, og har den høyeste geografiske gjennomsnittshøyden av alle kontinentene. Siden området har lite nedbør, bortsett fra ved kysten, er kontinentets innland teknisk sett den største ørkenen i verden. Det er ingen faste bosetninger og det er ingen bevis på eksisterende eller forhistoriske urfolk. Kun planter og dyr som er tilpasset kulde overlever her, blant annet pingviner, pelsseler, bladmoser, lav og mange forskjellige typer alger."
    },
    {
        "id": "09pkq0",
        "description": "Australia er et kontinent i Oseania som omfatter Australias fastland, Ny-Guinea, Tasmania og tilstøtende øyer, som alle ligger på samme kontinentalsokkel. Disse landmassene er adskilt av sjøer som ligger over kontinentalsokkelen – Arafurasjøen og Torres-stredet mellom Australia og Ny-Guinea, og Bass-stredet mellom Australias fastland og Tasmania.\nNew Zealand ligger ikke på samme kontinentalsokkel og er således ikke del av kontinentet Australia, men inngår i den større regionen kjent som Australasia."
    },
    {
        "id": "05p553",
        "description": "Komedie vil egentlig si et lystig skuespill eller et skuespill med en lykkelig slutt. Ordet er i dag brukt om alle humoristiske filmer, tv-serier og skuespill.\nKomedien oppstod sammen med tragedien i antikken, og sammen var de to de eneste teaterformer som ble brukt. Komedien framstilte menneskelige svakheter på en morsom måte. Komedien begynte gjerne trist men endte bra."
    },
    {
        "id": "03npn",
        "description": "Grøsser er en sjanger i bøker eller filmer som er egnet til å skremme leseren\/publikum fordi de omhandler parapsykologiske fenomener. Kjente grøssere er Ondskapens hotell av Stephen King, Rosemary's Baby av Ira Levin og Eksorsisten av William Peter Blatty.\nSjangeren kalles ofte «ny-gotisk», fordi den har modernisert den klassiske gotisk litteratur. Begrepet grøsser brukes ofte om enhver form for spenningslitteratur og -film.\nPå film brukes begrepene skrekkfilm og grøsser ofte om hverandre."
    },
    {
        "id": "03npn",
        "description": "I en skrekkfilm forsøker filmskaperen å få seeren til å føle frykt, redsel, angst eller avsky. Historien dreier seg ofte om en ond makt, hendelse eller persons inntreden i verden, noen ganger en overnaturlig sådan.\nNoen av de vanligste ingrediensene er vampyrer, zombier, varulver, eldgamle forbannelser, spøkelser, demoner eller demonbesettelse, satanisme, kannibaler og\/eller utenomjordiske vesener. Seriemorderfilmer blir av og til også plassert i skrekkfilmsjangeren.\nSpesielle historier og karakterer, ofte hentet fra klassisk litteratur, har også vært populære blant skrekkfilmskapere. Dracula, Frankenstein, Mumien og Dr. Jekyll og Mr. Hyde er eksempler på dette.\nNevneverdige filmer som har flyttet grenser i sjangeren er Don Siegels Invasion of the Body Snatchers, Roman Polanskis Rosemary's Baby, Tobe Hoopers Motorsagmassakren. Stanley Kubricks Ondskapens hotell må også nevnes som en av de store skrekkfilmklassikerene.\nViktige norske titler: villmark, Rovdyr, Fritt vilt, Fritt vilt II, Fritt vilt III, Død snø"
    },
    {
        "id": "0jtdp",
        "description": "Portal: Film\nDokumentarfilm er en filmform som har utløp fra en virkelighet.\nMange fiksjonsfilmer er også basert på sanne historier, og har en forankring i noe fra virkelige hendelser. I noen tilfeller er det da litt vanskelig å skille dokumentarfilm fra fiksjonsfilm.\nDokumentarfilmen bærer videre arven fra fotografiet, den har som hensikt å dokumentere og bevise. Dokumentarfilmen har historiske aner til før filmhistoriens begynnelse gjennom oppdrag i vitenskapens tjeneste: seriefotografiet. Videreført i filmmediet med filmer som blant annet: Toget ankommer stasjonen, Arbeiderne forlater fabrikken Filmene viser små glimt fra hverdagen og kan derfor sies å ha en dokumenterende funksjon.\nBriten John Grierson kom med begrepet «dokumentarfilm» da han anmeldte en film for en amerikansk avis. I 1920-1930 årene blir begrepet ganske kjent. Grierson mente dokumentarfilmens funksjon var å dokumentere nåtiden, noe som ble sammenkoblet med definisjonen. Med dette laget det seg også en avstikker fra den fiksjonelle filmen som videre ble kjent som dokumentarfilm.\nGrierson har blitt stående som opphavsmann til dokumentarfilmbegrepet, men det var også andre som anvendte dokumentarbegrepet i forhold til film. Grierson omformet imidlertid dokumentarfilmbegrepet og ga det ny betydning."
    },
    {
        "id": "07s9rl0",
        "description": "Dramafilm er en filmsjanger som for det meste omhandler mellommenneskelige og følelsesmessige forhold. Tema som alkoholisme, narkomani, rasemessige fordommer, religiøs intoleranse, fattigdom, kriminalitet og korrupsjon kan være tema i dramafilmer, hvor rollefiguren gjennom én eller flere av disse kommer i konflikt med seg selv, andre eller samfunnet for øvrig.\nEksempler er filmer som Christiane F. – Å være ung er for jævlig, Pianisten, Romper Stomper, Tala! Det er så mørkt, Gandhi, Fornuft og følelser, A History of Violence, Apokalypse nå!, Country: Angstens høst og Citizen Kane.\nDrama er trolig den meste brukte filmsjangeren. Den har som de fleste andre en rekke subkategorier som krigsdrama, romantisk drama, actiondrama osv. Et typisk krigsdrama er Hjortejegeren, et typisk romantisk drama Den store Gatsby og et typisk actiondrama First Blood."
    },
    {
        "id": "0hcr",
        "description": "En animasjon eller animasjonsfilm er en illusjon av bevegelse som oppstår når en viser stillestående bilder fortløpende etter hverandre. Det er også fellesbetegnelsen for ulike film- og visualiseringsteknikker som skaper et slikt synsbedrag eller inntrykk av liv og bevegelse. Animasjonsfilm kan også defineres som alle filmtyper som ikke er realfilm, det vil si vanlige filmopptak av virkelige bevegelser. Betegnelsen brukes særlig som en samlebetegnelse for tradisjonelle tegne- og dokkefilmer samt filmer med utelukkende dataskapte figurer, miljøer og effekter."
    },
    {
        "id": "06n90",
        "description": "Science fiction er en sjangerbetegnelse for bøker, filmer, tegneserier og teater som skildrer en tenkt framtid eller verden med fantastisk teknikk og spennende vitenskapelige fenomener."
    },
    {
        "id": "02kdv5l",
        "description": "Actionfilm er et begrep på en spesiell filmsjanger og kommer av det engelske ordet for handling. Handlingen i en actionfilm er gjerne preget av mange kjappe og voldsomme hendelser som ofte blir drevet frem av kamp mot tid eller store og ofte onde krefter, eller begge deler. Ofte inngår en eller annen form for vold som slagsmål, biljakter, skytescener eller eksplosjoner som elementer i handlingen, og ofte krever slike scener mange spesialeffekter og stuntmenn for å få dem til å se bra ut.\nDet er ikke uvanlig at actionfilmer blandes med andre filmsjangre. Spesielt vanlig er det med actionthriller, actionkomedier og actioneventyr, samt filmer som blander spenning og science fiction. Se også romfilm og katastrofefilm."
    },
    {
        "id": "01jfsb",
        "description": "Thriller er en genrebetegnelse som brukes i forhold til litteratur, drama, film og TV. Betegnelsen brukes i sin videste definisjon som synonym for «en svært spennende historie»."
    },
    {
        "id": "0g65_",
        "description": "Eventyrspill er en type dataspill hvor handlingen ofte er dominert av løsning av oppgaver og mysterier, ved hjelp av objekter som kan plukkes opp og manipuleres, samt interaksjon med andre rollefigurer. Spillenes fokus ligger på det narrative i stedet for testingen av reflekser, slik det er i actionspill. Eventyrspill har derfor ofte mer til felles med andre narrative kunstformer enn med andre dataspilltyper. Eventyrspill passer derfor godt innenfor sjangre som fantasy, science fiction, skrekk og mysterier. Noen kjente titler er Den lengste reisen, Zork, King's Quest, Monkey Island-serien og Myst.\nEventyrspillene har mye til felles med datarollespill, men har en mye større vektlegging på selve problemløsningen, og som oftest en fredelig løsning, mens problemer i rollespill ofte løses ved kamp. En hovedregel er at et spill er et rollespill om det bruker noen som helst form for tall eller verdier for å beskrive egenskaper ved personer eller objekter, som styrke, utholdenhet og skade. Dette skillet er flytende og mange spill blander disse og actionspillene. Eksempler på en slik sammenblanding er The Legend of Zelda og Tomb Raider."
    },
    {
        "id": "04t36",
        "description": "Musikalfilm er en filmsjanger hvor sanger sunget av rollefigurene er en del av historiefortellingen. Sjangeren er utviklet fra vanlig musikal.\nEn undersjanger til musikalfilm er musikalsk komedie som også har med et sterkt element av humor ved siden av den vanlige musikken, dansingen og historiefortellingen."
    },
    {
        "id": "06by7",
        "description": "Rock er en sjanger av populærmusikk som oppsto som rock and roll i 1950-tallets Amerika og utviklet seg til en rekke ulike stiler i på 1960-tallet og senere, spesielt i Storbritannia og USA. Det har sine røtter i 40- og 1950-tallets rock and roll, som igjen var sterkt påvirket av rhythm and blues og country. Rock var også sterkt påvirket av en rekke andre sjangre som blues og folkemusikk, og en del påvirkning fra jazz, klassisk og andre musikalske kilder.\nSjangeren er en type popmusikk som ofte bruker sang, elektrisk gitar og slagverk. Andre instrumenter, som saksofon, kan være vanlig i noen typer rock. Rock som sjanger er veldig bred, og det kan være vanskelig å definere grensene til andre sjangere."
    },
    {
        "id": "064t9",
        "description": "Popmusikk er en musikksjanger innenfor den moderne populærmusikk. Pop er en forkortelse for uttrykket populærmusikk, som er en samlebetegnelse for en rekke kommersielt orienterte stilarter innen musikk, som kan hevdes å være tidsaktuell underholdningsmusikk. Begrepet oppstod i USA på 1950-tallet.\nPop har vanligvis en stil rettet mot bredest mulig publikum og som skal aksepteres av de fleste. Musikken er gjerne korte låter, og musikken er fengende og enkle. Flere hip hop-artister\/-grupper og rockeband har laget en mykere og mer publikumsorientert, pop-inspirert, fengende spillestil enn disse sjangrene vanligvis forbindes med. Blant rockeband og -artister som har utviklet en pop-preget musikkstil, kan The Beatles og The Beach Boys nevnes.\nBegrepet «pop» kan brukes om generell musikk som er tidsaktuell underholdningsmusikk, men på grunn av omfanget av begrepet, har begrepet etterhvert blitt mer brukt om en spesiell musikksjanger. Forstått under den originale betydningen, som populærmusikk, kan det altså romme all musikk som er laget for å være tidsaktuell underholdningsmusikk."
    },
    {
        "id": "03_d0",
        "description": "Jazz er en musikksjanger som vokste ut av bluesen ved begynnelsen av 1900-tallet. Jazz har en hel rekke undersjangere som er til dels svært ulike, men felles for det meste av hva som kalles jazz er at musikernes improvisasjon står sentralt."
    },
    {
        "id": "01lyv",
        "description": "Countrymusikk, også kalt country & western, C&W eller på norsk vanligvis bare country, er en populær musikksjanger fra USA, der den oppstod tidlig på 1900-tallet på grunnlag av den folkelige musikken som europeiske innvandrere tok med seg, særlig fra Irland og England. Det har siden utviklet seg en mengde undersjangre i blanding med andre musikalske stilarter."
    },
    {
        "id": "0glt670",
        "description": "Hiphop er en kulturell retning med opprinnelse i svarte og latino ungdomsmiljøer i the Bronx i New York på 1970-tallet, med fokus på utøvelse av kunstneriske uttrykk ute på gata i det offentlige rom, ofte i en konkurransepreget og selvhevdende form.\nUttrykket «hiphop» brukes ofte synonymt med «hiphop-musikk», opprinnelig kalt «b-beat» og senere også «rap» eller «rap-musikk», Musikkformen ble skapt da den Jaimaica-fødte DJ Kool Hercs laget såkalte «breakbeats» under spilling på gratis gatefester. Som en helhetlig kulturell og sosial bevegelse regnes gjerne Afrika Bambaataa som grunnleggeren av hiphop. Han definerte de fire grunnelementene: det musikalske uttrykket i dj-ing, det uttalte ordet i mc-ing, det skrevne ordet i graffiti og det akrobatiske kroppsspråket i breakdance. I tillegg kom det femte elementet kunnskap. Selverklært hiphop-filosof KRS-One har senere definert forholdet mellom de ulike elementene og kulturen som helhet slik; «Rap is something you do, hip hop is something you live». KRS-One har også lagt til beatboxing, gate-klesmote, gate-språk og gate-entreprenørskap på listen over hiphopens elementer. Uttrykkene «b-boy» og «b-girl» blir brukt om en ungdom som «lever» og uttrykker hiphop i stil og holdning, dog opprinnelig kun om break-dansere."
    },
    {
        "id": "03lty",
        "description": "Heavy metal er en sjanger innen rockemusikk. Begrepet oppstod sent på 1960- og begynnelsen av 1970-tallet, men har siden endret innhold.\nDa heavy metal begynte som populærmusikalsk stil, fantes det ikke like mange begreper som vi har i dag. Heavy metal og hard rock betydde mer eller mindre det samme, men etter hvert som årene gikk ble det utviklet nye undersjangere i tillegg til at de «nye hard rock-bandene» begynte ofte å bruke helt nye effekter. De nye bandene var ofte dystrere, tyngre og benyttet seg av helt nye spillestiler. Skillet mellom hardrock og metal går hovedsakelig på at metal er «hardere» enn hardrock, som befinner seg mellom den tradisjonelle rocken og heavy metal.\nI dag brukes begrepet heavy metal ikke lenger like bredt når man snakker om sjangeren til et band. Et black metal-band vil ikke så ofte bli referert til som heavy metal, selv om black metal i det tradisjonelle begrepet helt klart er heavy metal. Sjangeren heavy metal gjenstår i dag som en mer generell form for heavy metal-musikk som ikke allerede har fått et begrep. Vi snakker da om band som for eksempel King Diamond, Iron Maiden, Manowar, Dio og Black Sabbath ."
    },
    {
        "id": "05r6t",
        "description": "Pønkrock eller punkrock er en musikksjanger innenfor rock som ble utviklet i 1960-årene i USA, senere kom denne formen for musikk til Frankrike før den for alvor etablerte seg i Storbritannia og Australia. Midt på 1970-tallet hadde pønken etablert seg i Europa og har siden blitt en betydelig sub-sjanger innen rocken på verdensbasis.\nSjangeren har røtter i garasjerock og andre musikkelementer som i dag kan defineres som «urpønk» eller «protopunk». Pønkeband forsøkte å unngå og gjorde opprør med og mot den populære musikksmaken på 1970-tallet og spilte en rask, aggressiv og hard musikk med typisk korte sanger, få instrumenter og ofte politiske eller antisosiale tekster. Pønken omfavnet holdningen «gjør-det-sjøl» og mange av gruppene produserte sine egne innspillinger og distribuerte platene i alternative og uformelle kanaler.\nSent i 1976 hadde band som the Ramones i New York City og Sex Pistols og The Clash i London blitt anerkjent som fortroppen av en ny musikalsk bevegelse. I løpet av det neste året spredde pønken seg til resten av verden. Pønk ble raskt, men kortvarig et stort kulturelt fenomen i særlig Storbritannia. Stort sett hadde pønk røtter i det lokale miljøet som skydde unna alt som ble regnet som populært. Det oppsto en pønkekultur som uttrykte ungdommelig opprør og med antiautoritære ideologier. Pønkere, både på og utenfor scenen, kledde seg og smykket seg også felles, hovedsakelig med antiestetiske virkemidler som blant annet hanekam, glorete farger og kjetting. Se artikkel Punk."
    },
    {
        "id": "0ggq0m",
        "description": "Klassisk musikk betegner kunstmusikk som frambrakt i, eller har sine røtter, i tradisjonene til Vestens liturgiske og sekulære musikk som dekker en bred periode fra rundt 1000-tallet og fram til i dag; det vil si den europeiske kunstmusikken, fra barokken eller enda tidligere og fram til dagens kunstmusikk. De sentrale normene eller regelverket til denne tradisjonen ble fastsatt i tiden mellom 1550 og 1900. Europeisk musikk er i stor grad forskjellig fra mange andre ikke-europeiske musikkformer ved sitt system med musikknotasjon som har vært i bruk siden 1500-tallet.\nBegrepet «klassisk musikk» kom ikke i bruk før tidlig på 1800-tallet, da i et forsøk på å «kanonisere» fra Johann Sebastian Bach til Beethoven som en form for gullalder. Den tidligste kjente referansen til «klassisk musikk» i henhold til en britisk ordbok, Oxford English Dictionary, er fra rundt 1836. I dagligtale har «klassisk musikk» fått en bredere betydning hvor det er blitt synonymt med «kunstmusikk» eller «seriøs musikk» i motsetningen til eksempelvis populærmusikk eller folkemusikk."
    },
    {
        "id": "02lkt",
        "description": "Elektronisk musikk er en fellesbetegnelse for musikk som er komponert eller bearbeidet ved hjelp av elektronisk utstyr og som «fremføres» gjennom høyttalere. Den elektroniske musikken har røtter tilbake til eksperimenterende kunstmusikk der komponistene ønsket å generere «nye» lyder som akustiske instrumenter ikke kunne lage. Det ble laget en god del elektronsike instrumenter, men disse ble etter annen verdenskrig erstattet med båndopptakerteknikken. Enkelte komponister tok utgangspunkt i elektronisk genererte lyder og andre tok utgangspunkt i opptak av naturlige lyder og bearbeidet disse i sine komposisjoner."
    },
    {
        "id": "0155w",
        "description": "Blues er en form for musikk som kjennetegnes av såkalte blåtoner, gjentagende mønstre og den mye brukte tolvtaktersstrukturen. Formen oppsto i afroamerikanske miljøer i det sydlige USA i overgangen fra det 19. til det 20. århundre med utgangspunkt i negro spirituals, arbeidersanger, field hollers, afroamerikansk folkemusikk og rimende, fortellende ballader med engelsk og skotsk-irsk opphav. Forbindelsen til afrikansk musikk høres i blåtonene og call and response-mønstrene både i tekst og musikk. Bluesen påvirket senere amerikansk og vestlig popullærmusikk, gjennom å gi elementer til jazz, bluegrass, rhythm and blues, rock and roll, hip hop og popmusikk. Bluesmusikk bruker gjerne akkompagnement på gitar; ulike retninger legger ulik vekt på instrumenter som gitar, bassgitar, piano, trommer og munnspill."
    },
    {
        "id": "06cqb",
        "description": "Reggae er en opprinnelig jamaicansk musikksjanger. Som de fleste andre sjangre, ble reggae til som en blanding av en rekke andre musikalske stilarter, inkludert tradisjonell afrikansk musikk og rhythm & blues fra de amerikanske sørstatene.\nSåkalt ska regnes gjerne som den umiddelbare forgangeren til dagens reggae, og kan anses som en raskere variant av datidens amerikanske R&B. Ska kjennetegnes av rytmisk gitarspill, mye blåseinstrumenter og synkoperte rytmer, som vil si at hovedkompet spiller mellom taktslagene. Dette gir musikken et særegent preg.\nDette ble hørt på radio i Jamaica, og befolkningen der tok det videre og gjorde det til sitt eget. De senket tempoet, og la rytmene enda mer bakpå, og reggeaen ble til. Det sies at dette skjedde sommeren 1966, rett og slett fordi det var alt for varmt til å danse til kjappe ska-rytmer. Bob Marley har mye av æren for reggaemusikkens utbredelse, og er den dag i dag den største reggaemusikeren verden har sett.\nI forhold til ska er vokalen i reggae mye mindre taktlig, og vokalisten forandrer gjerne rytmen på teksten fra opptak til opptak, fra konsert til konsert, og kanskje til og med fra refreng til refreng på samme låt. Sjangeren ble svært utbredt i Jamaica, særlig blant rastafariene. Rastafari er en religion som har utsprunget fra den afrikanske ortodokse kirke. De tar avstand fra hvit kultur, som de mener er materialistisk og korrupt. De tror at Halie Selassie I, som var keiser i Etiopia midt på 1900-tallet, er Gud, som de kaller «Jah». Dette vises godt i tekstene i reggaen. De tar avstand fra alt usunt: tobakk, alkohol og mat som ikke er «ren». Men, de har ett sakrament, og det består av å røyke marihuana, eller ganja, som de kaller det. De mener at dette bringer dem nærmere Gud. Dette vises også veldig godt i tekstene i reggaen."
    },
    {
        "id": "02w4v",
        "description": "Folkemusikk, i begrepets opprinnelige mening, er «folkets musikk», musikk av og for folket i motsetning til mer sofistikert kunstmusikk for de høyere samfunnslag. Folkemusikk er således ikke én bestemt sjanger, men benyttes ofte om eldre, tradisjonell musikk, enten spilt med tradisjonelle musikkinstrumenter eller musikk fra ukjente komponister som har blitt videreformidlet av ulike musikere. Folkemusikk som betegnelse er dog vanskelig å definere tilfredsstillende og er omdiskutert, og knyttes til flere kriterier: musikalsk stil, sjanger, bruk, framføring, tradisjon og opphav, og etniske kriterier.\nFolkemusikk kan ofte knyttes til et bestemt avgrenset nasjonalt område med egne musikalske tradisjoner og musikkinstrumenter, i Norge er eksempelvis hardingfele et karakteristisk særtrekk, mens andre land har andre instrumenter og klanger som preger musikken. Moderne tids globalisering har jevnet ut tradisjonelle særtrekk, og tyske musikere kan i dag spille irsk folkemusikk og svenske musikere kan spille amerikansk tradisjonell folkemusikk, samtidig som de også kan framføre egne nasjonal musikk.\nFolkemusikk var delt og utøvd av hele samfunnet, og ikke utelukkende av kun et bestemt samfunnslag eller utelukkende av profesjonelle utøvere. I alle kulturer var det likevel slik at de beste utøverne var så etterspurte at de nærmest kunne leve av utkommet. I India er folkemusikerne nærmest en egen kaste fra gammelt av, spesielt sitar- og tabla-utøverne. I Norge kunne de beste spellemennene være tilsvarende anerkjente. Noen, som Myllarguten, var så etterspurte at de nesten fikk for mye av det gode. Til gjengjeld fikk slike utøvere god støtte i sine egne bygder. Folkemusikk ble overlevert fra utøver til utøver og fra generasjon til generasjon. Folkemusikere spilte opprinnelig også ved særskilte fester og markeringer, som fødsel, bryllup og til dans generelt."
    },
    {
        "id": "02x8m",
        "description": "Funk er en musikkstil eller musikksjanger som ble utviklet fra soul på 1960-tallet. Ordet funk kommer opprinnelig fra engelsk, stink, stank. Funk gjenkjennes av sterk bassgang som fungerer som hovedriff. Det benyttes også mye trompeter og saksofoner. I tidlig funk, fra slutten av 60-tallet fram til første halvdel av 70-tallet, var det ofte sterkt synkoperte trommerytmer, ikke sjelden i kombinasjon med perkusjon."
    },
    {
        "id": "0199g",
        "description": "En sykkel, også kalt tråsykkel, er et framkomstmiddel vanligvis bestående av ett eller flere hjul festet i en sykkelramme, som føreren plasserer seg selv på og kan holde i bevegelse ved muskelkraft. Personen som opererer sykkelen kalles en syklist og aktiviteten kalles sykling. En syklist på en tohjulssykkel kalles ofte en rytter, særlig i konkurransesammenheng. Sykler finnes i mange forskjellige utgaver, både med ett, to, tre og fire hjul, som regel for én, men i enkelte tilfeller også for flere brukere. Tohjulssykkelen for én bruker, der hjulene er montert i sykkelrammen – det ene foran det andre – er desidert mest vanlig.\nSykler ble funnet opp på 1800-tallet og popularisert på 1900-tallet, og det finnes nå over én milliard sykler over hele verden, dobbelt så mange som antall biler. De er det mest brukte transportmiddel i store deler av verden. De er populære som rekreasjonsmidler og er blitt tilpasset for bruk som leketøy for barn, treningsverktøy for ungdom og voksne, forsvars- og politibruk, transporttjenester, miljøvennlig transportmiddel og konkurranseidrett.\nDe grunnleggende trekkene til sykkelen har ikke endret seg nevneverdig siden de første kjededrevne versjonene ble introdusert rundt 1885. Detaljer er blitt forbedret, særlig ved fremveksten av moderne materialer og data-verktøy for konstruksjon og produktutvikling. Dette har muliggjort en bred spredning av forskjellige spesialdesign for særskilte former for sykling."
    },
    {
        "id": "019jd",
        "description": "Båt betegner et hvert fartøy for bruk på sjø eller vann, med ett eller flere skrog som drives frem med årer, seil eller motor. Ordet brukes normalt om mindre fartøy, til forskjell fra skip. Verdens eldste båt er en cirka 10 000 år gammel stokkebåt som ble funnet i Nederland. Den kalles gjerne Pessebåten."
    },
    {
        "id": "01bjv",
        "description": "Buss er en forkortelse av det latinske ordet omnibus, som betyr «for alle».\nEn buss er et kjøretøy som er konstruert for å ta mange passasjerer. En stor buss tar fra 17 passasjerer og oppover. Man må ha førerkort klasse D for å kunne kjøre stor buss. Minibuss har fra 9 til 16 passasjerplasser og krever førerkort klasse D1. Busser har mange anvendelsesområder, for eksempel kollektivtrafikk, turistreiser og annen persontransport.\nBusser som går i rutetrafikk, kalles gjerne rutebil eller rutebuss.\nI årene fra 1947 til 1971 hadde alle norske busser som gikk i fast trafikk på konsesjonsbelagte ruter kjennemerker med underteksten «RUTEVOGN». Turistbusser og andre busser som gikk i leietrafikk eller charter, hadde kjennemerker med underteksten «TURVOGN».\nI Norge og de aller fleste andre land, er det vikeplikt for buss som gir tegn for å forlate holdeplass der fartsgrensen er 60 km\/t eller lavere."
    },
    {
        "id": "0k4j",
        "description": "En bil er en motorvogn som kjører på minst tre, oftest fire, hjul og er beregnet til å kjøres på vei, ikke på skinner, og frakte passasjerer eller gods. Ordet «bil» kommer fra automobil, fra gresk auto- «selv» og latin mobil «bevegelig», og er et fellesord i de tre skandinaviske språkene. Bil ble foreslått som avløserord for automobil i en konkurranse i avisen Politiken i 1902.\nI Norge var de tre største bilmerkene innenfor personbiler i 2007 henholdsvis Toyota, Volkswagen og Ford.\nDet var streng rasjonering på biler i Norge helt frem til 1960, men i perioder var det fri omsetning av russiske og østeuropéiske bilmerker, avhengig av den norske fiskeeksporten til disse landene."
    },
    {
        "id": "09ct_",
        "description": "Et helikopter er et motordrevet luftfartøy som er tyngre enn luft, og defineres som luftfartøy med roterende vinger benevnt rotor. I tillegg til hovedrotoren brukes en halerotor for å motvirke helikopterets rotasjon i motsatt retning av hovedrotoren, på grunn av motorens vridende kraft på rotoren, i henhold til Newtons tredje lov.\nDet første vellykkede helikopteret var tyske Focke-Wulf Fw 61, som fløy for første gang 26. juni 1936."
    },
    {
        "id": "04_sv",
        "description": "En motorsykkel er i sin vanligste form et kjøretøy med to hjul, drevet av en forbrenningsmotor eller en elektrisk motor. Motorsykler fins i mange ulike varianter for å passe til ulike bruksområder, og kan ha tre hjul eller fire. I mange deler av verden er motorsykler blant de billigste og mest utbredte transportmidlene."
    },
    {
        "id": "06q74",
        "description": "Skip betegner i sin moderne betydning vanligvis et større havgående fartøy, beregnet på transport av personer og\/eller gods. I sin opprinnelse en beskrivelse av et fartøy i alminnelighet, uten hensyn til beskaffenhet, størrelse, byggemåte, form eller det farvann det var tenkt benyttet i. Spesialiserte skip kan også benevnes som for eksempel krigsskip, lasteskip, bulkskip, containerskip, passasjerskip, seilskip og lignende. Opprinnelsen til betegnelsen er imidlertid ikke like enkel å forklare."
    },
    {
        "id": "01pz3b",
        "description": "New York City Subway er New Yorks undergrunnsbane. Systemet eies av byen New York, og drives av MTA New York City Transit, en underavdeling av staten New Yorks transportdepartement Metropolitan Transportation Authority. Det er et av verdens største undergrunnsnettverk og består av 468 stasjoner og over 1300 km med spor.\nUndergrunnsbanen trafikkerer fire av byens fem bydeler; Manhattan, Brooklyn, The Bronx og Queens. Bydelen Staten Island har sin egen, atskilte jernbanelinje, som trafikkeres med samme type vogner."
    },
    {
        "id": "0pg52",
        "description": "Drosje eller taxi er et transportmiddel med sjåfør som man kan leie for en bestemt distanse eller for et avtalt tidsrom. Begrepet taxi stammer fra det engelske ordet taxicab, som betyr «drosje med taksameter». Drosjer skiller seg markant fra andre former for kollektivtransport, ved at kunden selv bestemmer avreise- og destinasjonssted og tidspunktet for avreise.\nDet hender at behovsbaserte kollektivselskap rekvirerer drosjer som et supplement til den ordinære rutetrafikken, som oftest for å betjene kunder i grissgrendte strøk."
    },
    {
        "id": "07jdr",
        "description": "Et jernbanetog, oftest bare kalt tog, har i dag flere betydningsnyanser:\n⁕En hendelse at det kjøres rullende jernbanemateriell på en jernbanestrekning. Dette er en jernbanedriftsmessig forståelse av begrepet tog. Togframføringsforskriften definerer tog som: \"trekkraftkjøretøy, med eller uten vogner, som er gitt et tognummer i en rute og som skal kjøres fra et bestemt utgangssted til et bestemt ankomststed\"\n⁕Sammenkoblet jernbanemateriell, dvs. en eller flere fysiske enheter av skinnegående rullende materiell som er koblet sammen og at minst en av enhetene er selvgående. Dette er den gjengse forståelse av begrepet tog.\n⁕Jernbanemateriell, uten krav til antall eller om det er selvgående eller ikke. Dette er en bruk av ordet som har oppstått i de senere årene og som eldre personer og de med jernbanekunnskap oftest anser som feilaktig. Denne betydningen er mer upresis i og med at den er mer inkluderende enn både den gjengse og den jernbanefaglige.\nDet er nok betydning 1 som er den opprinnelige. For de reisende og folk som betrakter fenomenet tog uten å være kjent med jernbanens fagterminologi, smitter betydning 1 over på det materiellet som må til for å gjennomføre hendelsen tog."
    },
    {
        "id": "07r04",
        "description": "Lastebil er en bil som hovedsakelig brukes til godstransport. I Norge er det vanlig å skille mellom lett lastebil og tung lastebil der lette lastebiler har tillatt totalvekt mellom 3 500 og 7 500 kg og tunge lastebiler har tillatt totalvekt over 7 500 kg. De tyngste lastebilene, med totalvekt over 18 tonn, har boggi. I tillegg er mange lastebiler idag utstyr med hydraulisk kran, noe som gjør at bilene blir veldig allsidige. I tilfeller der kranen er veldig stor, blir det for stor belastning foran på bilen der kranen er montert. Derfor settes det på en ekstra styraksling framme på bilen. Med flere akslinger kan bilen i prinsippet være tyngre lastet. Spesielt gjelder dette på de forskjellige bruksklassene veiene i Norge er delt opp i.\nF.eks: En bil med 3 aksler kan ha aktuell totalvekt på 20 tonn på en BK8 vei. Men dersom det hadde vært hel lik bil, med 4 aksler, så kunne den lastes til aktuell totalvekt 24 tonn. Dette er fordi belastningen blir fordelt over et større område.\nDet engelske ordet for lastebil er truck, et ord som har en annen betydning i Norge."
    },
    {
        "id": "07kfm",
        "description": "En sporvei er et system av skinner i bygater, der det kjøres sporvogn, opprinnelig med hester eller muldyr som trekkraft, men senere med trykkluft, bensin eller diesel – og oftest elektrisitet. Den første sporveien åpnet i New York i 1832, men ble ingen suksess. Den ble relansert i 1852, og deretter åpnet sporveier i Paris i 1855, London i 1860, København i 1862 og Oslo i 1875.\nFra slutten av 1800-tallet og særlig fra elektrifiseringene omkring århundreskiftet fant en meget kraftig stigning sted i antallet sporveisystemer i verden, som i 1920-årene lå på cirka 2 000, fremfor alt i industrilandene.\nFra 1930-årene i USA og fra slutten på annen verdenskrig i deler av Vest-Europa skjedde heretter et dramatisk fall i antallet, som lå på omkring 300 sporveisystemer på verdensplan i 1980. Det største fall i antallet har funnet sted i Nord-Amerika, Storbritannia, Frankrike og Spania, mens de fleste mellom- og østeuropeiske land kun har opplevet et mindre fall eller endog en vekst i antallet sporveisbyer.\nOljekrisen og miljøbevissthetens politiske gjennombrudd førte heretter til en ny vekst i antallet, særlig i de land som hadde hatt flest nedleggelser. I 2007 er antallet omkring 375, og veksten i antallet er cirka fem byer per år. Dog har de vanskelige økonomiske forhold i de tidligere sovjetrepublikker siden årtusenskiftet ført til stedvise nedleggelser her."
    },
    {
        "id": "0ddnl",
        "description": "Ferje eller ferge er en betegnelse for en båt eller et skip som frakter passasjerer over avgrensede avstander. En ferje har gjerne også rom for å ta med kjøretøy. Ferjetrafikken skjer oftest etter fastsatte ruter, slik at det blir rutetrafikk. En bilferje er spesialbygd for å ta med biler.\nFerjetrafikk er viktig for mange kyst og øyboere. Kostnadene ved ferjetrafikk er ofte lavere enn å bygge bro eller undersjøisk tunnel. Tross i lavere kostnad blir ferjetrafikken mange steder lagt ned. Når privatbilismen er tilstrekkelig utviklet, vil en bro eller en tunnel gi folk større frihet til å reise når de ønsker.\nEn ferje for passasjerer til fots blir ofte kalt en «vannbuss» eller «vanndrosje». Et eksempel på slike passasjerferjer finner en i Venezia i Italia. Et norsk eksempel på slik ferjetrafikk er MF «Beffen» i Bergen. Fra middelalderen og fram til 1930-åra gikk mye av trafikken i Bergen over vann. Trafikken ble utført av såkalte fløttmenn eller fergemenn.\nKristiansunds sundbåter er et ferjesystem som ble etablert i 1876 og som fortsatt er i drift."
    },
    {
        "id": "0f6pl",
        "description": "En trolleybuss er en elektrisk drevet buss som via en strømavtaker henter strøm fra kontaktledninger over veibanen. Trolleybusser kjører på likestrøm og kan holde en fart opp til 80 km\/t. Kjøreledningen på fortausiden er negativ, og kjøreledningen på gatesiden er positiv.\nI Norge er det i dag kun Bergen som har trolleybusser i rutetrafikk. Den første norske byen som fikk trolleybuss var Drammen, i 1909. Oslo fikk i 1940, mens Stavanger og Bergen fikk etter andre verdenskrig i hhv. 1947 og 1950. Stavangers trolleybuss ble nedlagt i 1963, Drammens i 1967 og Oslos i 1968."
    },
    {
        "id": "09g5h",
        "description": "Et romskip er et kjøretøy, fartøy, beholder, eller innretning, som er beregnet på å bevege seg i verdensrommet. Et romskip kan enten være ubemannet eller bemannet. Romskip er beregnet for å utføre en rekke oppdrag som kan inkludere kommunikasjonsforbindelse, jordobservasjon, meteorologi, navigasjon, planet-utforsking, romturisme, krigføring i rommet. Betegnelsen romskip er også brukt om kunstige satellitter. Romskip brukes også mye i science fiction."
    },
    {
        "id": "013xl3",
        "description": "Luftputefartøy er et hurtiggående fartøy som ved hjelp av overtrykk kan holde seg svevende på en «pute» av luft over underlaget, og har mulighet til å forflytte seg over land og vann."
    },
    {
        "id": "074d1",
        "description": "En undervannsbåt er et fartøy som kan operere under havoverflaten. Ubåter blir i hovedsak brukt til militære formål der man ønsker at dens tilstedeværelse ikke skal være kjent. Fartøystypen er det eneste krigfartøy som kan operere skjult bak fiendens linjer i lengre tid, og blir derfor ofte brukt i forkant av en konflikt. Ubåtene har fra sin spede begynnelse utviklet seg fra å være et overflatefartøy som kunne dykke for å unngå sine fiender, til å bli et fartøy som opererer skjult fra det går fra kai til det kommer tilbake. Moderne ubåter kan være utrustet med både torpedoer og missiler."
    },
    {
        "id": "057gn",
        "description": "MPV, Multi Purpose Vehicle, er en personbil som er en blanding mellom en minibuss og en forvokst stasjonsvogn. Denne typen bil har mange praktiske fordeler, stor plass, mange seter og lett inn- og utstigning, en stor fordel for barnefamilier.\nEn MPV er et praktisk kjøretøy med utallige muligheter for å innrette setearrangementet etter det spesifikke behov. Man kan velge mellom å ha mange seter i bruk og litt bagasjeplass eller få seter og mye bagasjeplass.\nDet er viktig at adgangen til bagasjerommet er enkel, at åpningen er stor og lessekanten lav. Bagasjerommet i de fleste MPV’er rommer mellom 350 og 500 liter, det vil si at plassen omtrent fordobles når setene tas ut eller bare legges ned. Mange MPV’er utstyret med spesielle og praktiske setearrangementer.\nMPV’ene er typisk fem, seks eller syvsetede. To av de MPV’er som finnes på det norske markedet, Fiat Multipla og Honda FR-V har tre forseter,\nEn fordel ved en MPV, utover plassen og innretningsmulighetene, er inn- og utstigningsforholdene. Da bilen er høyere enn en alminnelig stasjonsvogn, kommer folk lett inn og ut, og for barnefamiliene er det lett å få barna plassert i barnestoler og seler."
    },
    {
        "id": "0342h",
        "description": "En gitar er et musikkinstrument som brukes i mange forskjellige sjangre. En gitar har vanligvis seks strenger, selv om det finnes gitarer med syv, åtte og tolv strenger. Gitaren slik vi kjenner den i dag er av spansk opprinnelse. En som spiller på gitar, er en gitarist.\nGitaren er et av de viktigste instrumentene i blues, country, flamenco, rock, metal og mange former for popmusikk. Tonene frembringes av vibrasjoner i strengene og forsterkes av en resonanskasse, eller ved hjelp av en elektrisk forsterker, som kan forandre lydstyrken og -kvaliteten. Den elektriske gitaren ble til i første halvdel av det 20. århundre, og hadde og har fortsatt stor betydning i populærkulturen."
    },
    {
        "id": "0319l",
        "description": "Valthorn, ofte bare kalt horn, er et musikkinstrument i messingblåserfamilien som er utviklet fra ventilløse signal- og posthorn. Valthornet har konisk boring, traktformet munnstykke, stort sjallstykke og 3–6 ventiler.\nValthornet har tynne rør i forhold til rørlengden, noe som har gjort at valthornet har fått ord på seg for å være et usedvanlig vanskelig instrument å spille. De fleste horn er 2,7 til 3,7 meter rør som er rullet sammen. Valthornet er oftest stemt i F, og noteres vanligvis i G-nøkkel som transponerende instrument. Det er dog ikke uvanlig at hornet er stemt i B, mens det likevel noteres som om det var stemt i F. Dette medfører at en del valthorn bruker andre grep en resten av messingblåseinstrumentene. Det finnes også såkalte dobbelhorn, som har en ekstra ventil som gjør at man kan skifte grunntone mellom F og B. Ved å føre hånda inn i sjallstykket kan man endre klangfarven til instrumentet, men da dette også medfører endret tonehøyde, er den del horn utstyrt med en egen stoppeventil for å utligne dette.\nValthornet er fast inventar med i symfoniorkester og janitsjarkorps."
    },
    {
        "id": "02hnl",
        "description": "Trommesett eller batteri er et perkusjonsinstrument som oftest bestående av basstromme, skarptromme, tammer og cymbaler. Trommesettet betjenes vanligvis av en person alene, som kalles settslager eller batterist.\nTrommesettet settes sammen av ulikt antall av disse delene, vanligvis fem trommer; en basstromme, en skarptromme, og tre tammer hvor de to minste ofte er montert på basstrommen og den største står på gulvet. Av cymbaler er det vanlig med en hi-hat, en ride, og en eller to crasher."
    },
    {
        "id": "013y1f",
        "description": "Orgel er en fellesbetegnelse for flere musikkinstrumenter.\nI et pipeorgel er lydkilden piper av tre eller metall. Pipeorgelet blir gjerne kalt kirkeorgel, fordi det oftest finnes i kirker, men det blir også brukt i enkelte synagoger og i verdslige bygg"
    },
    {
        "id": "0l14j_",
        "description": "En fløyte er et instrument i treblåsefamilien. Fløyter produserer lyd ved at luft blåses mot en kant i instrumentet. De mest utbredte fløytene i musikk i dag er blokkfløyter og tverrfløyter. Innenfor de fleste typer etnisk musikk finnes også ulike fløyter, slik som panfløyte og blikkfløyte.\nTil sjøs brukes båtmannspipe som signalinstrument. I sport og spill kan dommere bruke dommerfløyte for å gi signal om dømming. Kroppsøvingslærere kan bruke fløyte i undervisningen. Fløyter av samme type er også anvendt som lydsignal i trafikkdirigering.\nI en hule ved Tübingen kalt Hohle Fels, er det funnet fløyter laget av bein fra gribb og elefant, som dengang levde i området. Fløytene kan ikke være yngre enn 35 tusen år."
    },
    {
        "id": "05r5c",
        "description": "Piano er en vanlig kortform av pianoforte, et stort musikkinstrument med klaviatur. Lyden produseres av strenger strukket i et stivt rammeverk. Disse vibrerer når de blir slått på av hammere dekket med filt, som blir aktivert av tangentene i klaviaturet."
    },
    {
        "id": "0mkg",
        "description": "Trekkspill, også kalt trekkharmonika, er et gammelt instrument med røtter fra både Italia og Russland. Instrumentet finnes i et utall varianter, med knapper, tangenter, melodibass og standardbass. Mest kjent er det gjennom gammeldans, men det brukes også i en rekke forskjellige musikksjangre. I kristne sammenhenger er trekkspillet mest kjent fra Frelsesarmeen og andre lavkirkelige\/frikirkelige sammenhenger."
    },
    {
        "id": "04gc2",
        "description": "Advokat er en tittel på en jurist som yter rettslige tjenester til bl.a. offentlige myndigheter og institusjoner, foreninger og andre sammenslutninger, bedrifter og andre foretak, samt til privatpersoner."
    },
    {
        "id": "05t4q",
        "description": "En lege er en person som utøver faget medisin, eller mer spesifikt humanmedisin, det vil si har som yrke å forebygge, diagnostisere og behandle sykdommer hos mennesker. Det norske ordet lege er avledet av verbet å lege, det vil si helbrede. I dagligtale kan en lege også omtales som doktor, men dette er kun en riktig betegnelse dersom legen har tatt doktorgrad. Lege er et av verdens eldste yrker og finnes i forskjellige former i nær sagt alle kulturer. Medisinfaget slik man kjenner det idag har utviklet seg gradvis siden oldtiden. De siste århundrene har legeyrket blitt svært spesialisert.\nI det meste av verden er tittelen lege beskyttet, og forbeholdt personer med offentlig godkjennelse som har fullført et lengre universitetsstudium i medisin samt oppfyller visse andre betingelser. I Norge er tittelen lege forbeholdt personer som har autorisasjon eller midlertidig lisens. Det kreves utdannelse tilsvarende cand.med. samt fullført turnustjeneste for å få autorisasjon i Norge."
    },
    {
        "id": "0mn6",
        "description": "Arkitekt er en yrkestittel som er avledet av det latinske architectus og det greske arkhitekton og kan oversettes med 'øverste byggmester'."
    },
    {
        "id": "09jwl",
        "description": "En musiker er en person som fremfører, komponerer eller koordinerer musikk. Musikere kan deles inn i hvordan de forholder seg til musikken:\n⁕Sangere – også kalt vokalister – bruker stemmen sin.\n⁕Instrumentalister spiller et musikkinstrument.\n⁕Komponister og låtskrivere lager musikken.\n⁕Dirigenter koordinerer et større antall musikere, f.eks. et sangkor eller et orkester."
    },
    {
        "id": "01d30f",
        "description": "Lærer, også betegnet pedagog, er en betegnelse på en person som har faglig og pedagogisk utdannelse for å undervise barn, unge og voksne i en skole eller en annen utdannelsesinstitusjon."
    },
    {
        "id": "0d1pc",
        "description": "Modell er en generell yrkesbetegnelse på en person som jobber selvstendig eller gjennom et modellbyrå og engasjeres for engangsjobber for presentasjoner eller fremføringer av klær, smykker eller andre gjenstander, eller som engasjeres for posering i mer eller mindre kunstneriske settinger. Blant spesielt attraktive jobber kan nevnes fotojobber for magasiner, motevisninger, reklamefilmer, reklameplakater etc.\nEn modell blir hovedsakelig engasjert på en av to måter; ved å gå på casting eller ved å direktebookes. Før en modell kommer så langt er det mye arbeid, og ikke minst vanskelig definerbare forhold som glimt i øyet, tilstedeværelse, og det lille ekstra. Modeller kan jobbe for forskjellige byråer i forskjellige land, og de viktigste stedene er New York, Paris, Milano, London, Tokyo, Cape Town, Miami, Osaka, L.A. Det finnes modellbyråer i de fleste byer i verden, ikke bare de nevnte, og noen av de mest attraktive er Women, Marylin, Elite, Ford, DNA og View. Blant de mest kjente i Norge er Team Models, Heartbreak, Everybody, MSR og Prestige.\nBegrepet glamourmodeller brukes gjerne for å gi noe et mer attraktivt preg, og blir av og til forvekslet med nakenmodell og aktmodell. Ofte blir forvekslingen gjort bevisst i puritanske miljøer. Fotografering av glamour tenderer til å bruke lys og rekvisitter for å formidle ynde, grasiøsitet eller klasse. I omtalen glam-modell ligger det at tilsvarende teknikker er brukt i en langt mer direkte og vulgær form for å formidle en brutal skjønnhet. Glam-begrepet brukes ofte tilsvarende om musikkgrupper. Kjente norske glamourmodeller er Aylar Lie og Anne-Helene Rask Arnesen."
    },
    {
        "id": "01hbsc",
        "description": "Veterinær eller cand.med.vet. er en beskyttet tittel som kan benyttes av kandidater som har gjennomgått og bestått veterinærstudiet ved en offentlig godkjent læreinstans i veterinærmedisin og innehar en offentlig autorisasjon. Veterinærer blir uformelt også kalt dyrlege, eller enda mer uformelt dyredoktor. Deres profesjon er å hjelpe dyr som har helserelaterte problemer, enten gjennom forebygging eller klinisk behandling, hindre sykdomsoverføring fra dyr til mennesker samt å drive forebyggende helsearbeide innenfor matområdet."
    },
    {
        "id": "01c72t",
        "description": "Komponist er en person som skriver musikk. Begrepet brukes spesielt om en person som noterer musikken slik at andre kan fremføre den. Dette skiller komponisten fra en improviserende musiker. En person som ikke lager musikk i skreven form kan også kalles komponist, da ikke alle musikalske sjangre avhenger av skreven notasjon. I denne sammenhengen vil komponisten være musikkens opphav, og vanligvis også den første til å fremføre musikken. I senere fremføringer vil så denne musikalske komposisjonen gjentas."
    },
    {
        "id": "02tx6q",
        "description": "En lydtekniker jobber med den tekniske siden av lydformidling, for eksempel i forbindelse med radio, TV, film, plateinnspilling, konsert, teater og kunstuttrykk. Lydteknikeren blir ofte ikke viet mye oppmerksomhet, men med sine verktøy og sin kunnskap om utstyr, instrumenter og akustikk, er han eller hun ofte i avgjørende grad med på å forme artistenes uttrykksform. Av verktøy som en lydtekniker bruker kan nevnes miksebord, digitale og analoge effekter, equalizer og mikrofoner. Lydteknikeren er ofte den som ingen ofrer en tanke dersom han gjør en god jobb, men som får bred oppmerksomhet dersom teknikken svikter eller han gjør en feil. Noen ganger kan overgangen mellom lydtekniker og musikkprodusent være uklar. Popgruppen ABBAs lydtekniker, Michael B. Tretow regnes for eksempel ofte på linje med berømte plateprodusenter."
    },
    {
        "id": "02h661t",
        "description": "Tannlege er en yrkestittel som i Norge er beskyttet og forbeholdt autoriserte utøvere som har studert odontologi og har fått lisens for å kunne behandle tenner og sykdommer i tannkjøttet, i tillegg til resten av munnen. Autorisasjon og lisens som tannlege gis av Statens autorisasjonskontor for helsepersonell. Pr. 3. januar 2006 var det 6 131 personer med autorisasjon eller lisens som tannlege i Norge.\nTannleger arbeider i den offentlige tannhelsetjenesten eller driver privat praksis. Det er fylkeskommunen som administrerer virksomheten.\nUtdannelsen tar fem år ved de odontologiske fakultene ved universitetene i Oslo, Bergen eller Tromsø.\nProtetikk er en av spesialitetene godkjent av Den norske tannlegeforening. Oral protetikk, er en spesialistutdannelse som diagnostiserer, behandlingsplanlegger, rehabiliterer og ivaretar den orale funksjon, komfort, samt estetikk til pasienter. Kliniske tilstander assosiert ved manglende eller ødelagte tenner og\/eller oralt vev behandles av protetikeren ved bruk av biokompatible kunstige erstatninger. En protetiker er en tannlege som er spesialist i oral protetikk, spesialist i estetisk og rekonstruktiv tannbehandling . Protetikeren restaurerer orale funksjoner ved hjelp av faste og avtakbare proteser. Behandlingsplanlegging og restaurering ved hjelp implantater, temporomandibulær dysfunksjon og rehabilitering av okklusjon med proteser, kroner og broer hører med i protetikken."
    },
    {
        "id": "05wgy",
        "description": "Pediatri er den medisinske spesialiteten som beskjeftiger seg med barnesykdommer. Det er en vidtfavnende og utpreget tverrfaglig spesialitet. Leger som er spesialister i pediatri kalles barneleger.\nDet finnes 657 godkjente spesialister i pediatri i Norge, derav 479 yrkesaktive under 70 år. Ca. 100 av spesialistene har medisinsk doktorgrad.\nUndersøkelser blant leger indikerer at pediatri hører til de medisinske spesialiteter med høyest faglig anseelse.\nDen tyske legen Abraham Jacobi, som emigrerte til USA, regnes som pediatriens far."
    },
    {
        "id": "099md",
        "description": "En soldat er en person som har fått militær grunnutdannelse, og som tilhører et lands væpnede styrker. Betegnelsen brukes oftest om en soldat som tjenestegjør som vervet eller vernepliktig, og som har fått trening og utstyr til å forsvare landet og landets interesser. Soldater er del i et sterkt hierarkisk system kalt hær, hvor soldatene er delt inn i flere underavdelinger med forskjellige oppdrag, størrelse, utdanning og utstyr.\nOrdet soldat kommer fra middelalderlatin solidatus og betyr egentlig «en person som får sold ». Selv om ordet kan brukes om personer fra laveste til høyeste grad, blir soldat i daglig tale ofte brukt som betegnelse på en vanlig menig.\nI videre forstand kan betegnelsen soldat brukes om alle slags organiserte og bevæpnede krigere eller «kjempende» medlemmer av militærlikenende grupperinger som for eksempel Frelsesarmeen."
    },
    {
        "id": "01d380",
        "description": "Bor er et redskap for å lage runde hull i trevirke, metaller, plast, stein og andre faste materialer. Boret er vanligvis utformet som en spiral på en stang som festes i kjeften på en borvinne. I arbeidsenden går spiralen over i to kniver som dekker samme diameter. Nedenfor disse er der en tilspisset liten spiral. Skruen sørget først for at hullet ble sentrert, og deretter at boret med kniver ble trukket innover. Flisene som løsnes av knivene blir transportert ut via spiralgjengene. På lave omdreininger er faren for varmgang minimal, også ved bruk av boremaskiner eller elektriske driller som drivkraft."
    },
    {
        "id": "03l9g",
        "description": "En hammer er et verktøy som brukes til å slå med, og på den måten påføre en kraft på et mål. Formålet med en hammer er oftest å feste, flytte eller deformere målet. Det fins mange typer hammere, med vidt forskjellige formål, størrelser og funksjon. De fleste av disse variantene har forskjellige navn, og de brukes i mange forskjellige yrkesgrupper og fagretninger.\nEgenskapen til en hammer er så livsviktig, at behovet for en hammer og dermed også selve hammeren, høyst sannsynlig stammer fra tiden før menneskets opprinnelse.\nEn hammer består av to deler. Et hode, og et skaft. Skaftet er oftest lagd av metall, glassfiber eller tre. Hodet til en hammer er ofte todelt. Hver av disse to delene kan enten ha forskjellig form, eller de kan være like."
    },
    {
        "id": "02bbbj",
        "description": "En høvel er et skjærende redskap som brukes til å skjære av spon med kontrollerbar tykkelse av et materiale. Hensikten med en høvel er enten\/både å gjøre en ujevn eller ru overflate jevn, eller\/og å justere tykkelsen på emnet man jobber med.\nHøvler blir vanligvis konstruert av enten tre eller stål, men skjærebladet er alltid av stål. Skjærebladet bør være justerbart i høyden, slik at man kan få så store spon man ønsker."
    },
    {
        "id": "01lsmm",
        "description": "Saks er et husholdnings- og arbeidsredskap som består av av to kniver som er plassert med eggene mot hverandre i et «nebb» og holdt sammen i enden av en bøyle eller festet som to kryss-stilte, dreibare skjæreblader om en akse. Sakser finnes i flere varianter og brukes til å klippe materialer som papir, tekstil, hår, plast, metall og annet.\nOrdet saks kommer fra det norrøne sax som betyr «stor kniv» eller «kort sverd»."
    },
    {
        "id": "07ln6l",
        "description": "En skrustikke er et redskap laget for å holde på plass et arbeidsemne eller benyttes som tvinge eller presseverktøy ved hjelp av en skrumekanisme.\nSkrustikker til mekanisk arbeid er som regel produsert av enten smidd eller støpt stål. Den førstnevnte varianten er dyrere, men av seigere stål."
    },
    {
        "id": "01j5ks",
        "description": "En nøkkel er et redskap for å stramme eller løsne skruer, bolter, muttere eller andre gjenstander. Størrelsen på nøkkelverktøyet oppgis vanligvis i millimeter eller tommer. Hvis det er oppgitt i tommer så angir tallet enten størrelsen på kjeften i en brøk, eller en størrelse i Withworth-systemet. Skift- og fastnøkler selges hos jernvareforhandlere og i spesialbutikker."
    },
    {
        "id": "02qhwc4",
        "description": "Engelsk frokost er et tradisjonelt morgenmåltid fra England. Måltidet tilbys gjerne til turister som kost i hoteller, pensjonater og vertshus, men det har også en viktig stilling i engelskmennenes oppfatning av morgenmat.\nI nyere tid er det forholdsvis sjelden blant engelskmenn å spise en tradisjonell engelsk frokost hver dag. Maten er temmelig fet, og det stadig økende antall helsebevisste engelskmenn anser engelsk frokost som et måltid for spesielle anledninger. Engelskmennenes dagligdagse frokost består nå gjerne av et raskt måltid med frokostblanding og\/eller ristet brød med marmelade. Grapefrukt er også svært vanlig. Lørdag eller søndag morgen er det imidlertid alminnelig å nyte en tradisjonell engelsk frokost i ro og mak. På institusjoner hvor man får servert mat, som skoler, universiteter og aldershjem, er det ikke uvanlig at man har full engelsk frokost to-tre ganger i uken og enklere frokost de andre dagene.\nIngrediensene i engelsk frokost varierer med geografi og smak, og er ikke enestående for England; skotsk, walisisk og irsk frokost deler mange av kjennetegnene og ingrediensene. Hovedelementene er egg og bacon, men for å kunne kalles engelsk frokost behøves flere ingredienser. Til frokosten serveres appelsinjuice og te, og eventuelt kaffe."
    },
    {
        "id": "04nmy9",
        "description": "En sjekk er en skriftlig anvisning til en bank om å utbetale en viss sum penger en person. Beløpet som utbetales trekkes av utstederens konto eller kreditt. Mottakeren leverer normalt sjekken i sin bank for godskriving av konto. Oppgjøret mellom bankene på grunn av sjekkbruk var i en periode omfattende.\nPå 70-tallet ble sjekker et vanlig betalingsmiddel for vanlige forbrukere. Sjekken er knyttet til en bankkonto og innehaveren ble utstyrt med et bankkort som identitetsbevis. Et sjekkhefte har vanligvis 20-30 sjekker. Ved bruk av sjekken blir beløpet, underskrift og navn på mottaker påskrevet sjekken. Beløpet blir skrevet både med tall og i ord, f.eks.: Femhundreogførti 00\/100 kroner. Navnet på brukerens kontonummer og navnet på banken er ferdigtrykket på sjekken.\nMottakeren av sjekken kan transportere sjekken til tredjeperson ved å skrive på baksiden av sjekken: Bes godskrevet og underskrift.\nDa det ble vanligere med minibanker for å ta ut kontanter, og med betalingsterminaler i forretninger for å bruke bankkort etterhvert med magnetstripe, ble sjekkbruken dyrere og mindre attraktiv for forbrukere i Norge. I 2009 ble 400 000 sjekker honorert i Norge. I en del land, bl.a. Storbritannia, Frankrike og USA, er sjekk fremdeles et svært vanlig betalingsmiddel."
    },
    {
        "id": "03m7wd",
        "description": "Sachertorte er en type sjokoladekake oppfunnet av Franz Sacher i 1832 til fyrsten og statsmannen Klemens von Metternich i Wien i Østerrike. Det er en av de mest berømte kulinariske spesialiteter fra Wien."
    },
    {
        "id": "06qrr",
        "description": "Brus er en kullsyreholdig alkoholfri leskedrikk laget av vann, søtstoffer og essenser.\nBrus er opprinnelig den norske betegnelsen på kullsyreholdig limonade. Det er den boblende kullsyren som oppstår når flasken åpnes, som har gitt produktet sitt navn.\nEtter hvert har brus blitt en fellesbetegnelse for de fleste alkoholfrie drikker som er tilsatt kullsyre. En mindre del av brusen som selges er sukkerfri. Den er da oftest søtet med andre søtningsstoffer som f. eks. aspartam, cyklamat og sakkarin. De sukkerfrie variantene markedsføres gjerne med navn som «lett», «light», «zero» eller lignende.\nFor å kvalifisere for bruk av for eksempel betegnelsen appelsinbrus må råsaftinnholdet i det ferdige produktet inneholde minst 8 % appelsin. Selv om appelsin er et hovedelement i navnet, er altså hele 92 % av innholdet vann og sukker. Merket «Solo» var opprinnelig en appelsinbrus laget for det norske markedet. Den var opprinnelig basert på 8 % råsaft fra appelsin, men siden har dette blitt endret. Mozell er en norsk brusvariant med 20 % råsaftinnhold. Den markedsføres som alkoholfri cider.\nDersom råsaftinnholdet er lavere enn 8 %, men inneholder naturlige smaksemner fra råsaft, kan produktet kalles «brus med appelsinsmak». Mange brustyper har kun 3 % råsaft i sin oppskrift og består således altså av 97 % vann, søtstoff og kullsyre."
    },
    {
        "id": "0dt3t",
        "description": "En gaffel er et redskap med to eller flere lange tinder eller pigger til forskjellig bruk, vanligvis til å stikke og løfte med. Slike gafler er for eksempel spisegafler, forskjærgafler, ildgafler og høygafler, men også store gaffelredskaper til blant annet traktorer og trucker.\nBetegnelsen gaffel kan også brukes om andre gaffelformede verktøy og redskapsdeler, for eksempel stemmegaffel, sykkelgaffel og åregaffel. Gaffel betegner dessuten en lang stang som er utstyrt med en togreinet klo og løpende rigg, og som skal gripe om masten på en båt for å bære oppe et seil. Også kroken på gamle telefonapparater der en la fra seg telefonrøret, ble kalt gaffel.\nDe fleste spisegafler er i dag laget av stål og har skaft og spisse, ofte buede tinder. Spisegafler kom ikke i vanlig bruk i Norge før på 1700-tallet. Tidligere spiste de fleste bare med hendene eller brukte skje og kniv. De fornemme kunne også ha to kniver, én til å skjære maten med og én til å løfte den fra tallerkenen til munnen."
    },
    {
        "id": "0cdn1",
        "description": "Hamburger er både selve kjøttet og den ferdige retten som vanligvis serveres som to stykker brød med rent, finhakket stekt eller grillet kjøtt mellom. Hamburger kan også serveres som en åpen sandwich, med overdelen av brødet ved siden av. Kjøttet består opprinnelig av rent, finhakket storfekjøtt, men kan også bestå av kylling, kalkun, svin, en blanding av disse, eller til og med fisk. Man serverer ofte en hamburger med salat, bacon, tomat, sylteagurk og forskjellige dressinger. De vanligste dressingene er sennep, ketchup, varianter av Thousand Island og majones.\nDet kvernede kjøttet formes til flate kaker som stekes på grill eller i panne. Hamburgerbrødet skjæres i to og snittflatene ristes. Den ferdigstekte hamburgeren legges på hamburgerbrødet og toppes med garnityr. Hamburgerbrødets øvre del kan serveres ved siden av. Servert på denne måten, spises hamburger med kniv og gaffel. Når «topplokket» plasseres oppå garnityren, er retten enklere å holde i hånden, og kan spises uten bestikk. Hamburgere serveres ofte med pommes frites. Hamburger tilberedt med osteskiver kalles cheeseburger."
    },
    {
        "id": "026lrs",
        "description": "Serviett brukes til å tørke munnen med under måltider. Det er mest vanlig med tørre servietter, men i de senere årene har det også blitt laget våtservietter.\nServietter er som regel laget av mykt papir, men de kan også være av stoff.\nEn serviett er noe som hører til på de fleste spisebord og middager. De blir ofte brettet og kan settes opp i kunstferdige oppsatser på den enkelte kuvert."
    },
    {
        "id": "0cmx8",
        "description": "En skje eller ei skei er en type bestikk som brukes når en lager, serverer og spiser mat. Skjeer består av et flatt, stangformet skaft å holde i, og et oftest ovalt, skålformet endestykke eller blad, slik at en lett kan håndtere og få i seg mat som er flytende, finfordelt eller har en løs konsistens, for eksempel supper og grøt. Skjeer brukes også til å røre, øse og strø med.\nSkje kan også brukes om andre redskaper som likner på en spiseskje, for eksempel støpeskje, skje brukt i veving og fiskesluk som er formet som et skjeblad. Ordet stammer fra det norrøne skeið."
    },
    {
        "id": "01c6xf",
        "description": "Drikkevann er ferskvann som er ment å kunne drikkes av mennesker. Drikkevann kan defineres som vann som er så rent at det kan drikkes uten å påføre menneskekroppen skader. I mange land leveres drikkevannet direkte til husstandene i form av springvann, vann som også brukes for kjøledisker, vask, irrigasjon, jordbruk og mye annet for å bli overflatevann og andre typer avløpsvann. Springvannet i f.eks. kinesiske byer kan leveres i et eget system. Springvannet kan ikke brukes som drikkevann overalt, og i store deler av verden er folk tvunget til å kjøpe flaskevann, kjent som bordvann eller mineralvann.\nSom drikkevannskilder benyttes overflatevannkilder: Store dype innsjøer; grunnere innsjøer og tjern; elver og bekker. Fra grunnvann: grunnvann i løsmasseavsetninger; grunnvann i fjell; oppkommer. Fra kunstig infiltrert grunnvann: Avsaltet sjøvann; oppsamlet overvann; og renset avløpsvann."
    },
    {
        "id": "02vqfm",
        "description": "Kaffe er en drikk laget av frukten fra kaffeplanten. Både skall og fruktmasse fjernes, og bare kjernen, det vi kaller bønnene, blir tørket, brent og malt. Finheten på kaffepulveret varierer etter hvordan kaffen skal tilberedes. Kaffen blandes på forskjellige måter med vann, og drikkes i de fleste tilfeller varm."
    },
    {
        "id": "02859d",
        "description": "Svart te er en av fire basisvarianter av te. Svart te er mer oksidert enn variantene oolong, grønn te og hvit te, og smaker jevnt over sterkere og inneholder mer koffein enn de andre variantene."
    },
    {
        "id": "09jc2n",
        "description": "Ryggen eller baken er den delen av kroppen som strekker seg fra nakken til hoftepartiet på baksiden av kroppen."
    },
    {
        "id": "09cx8",
        "description": "En finger er et av de rørlige lemmene som sitter ytterst på hånden hos mennesker og visse andre arter, som aper. Fingrene brukes blant annet til å føle med og til å gripe med. Ytterst på fingrene sitter neglene. De skal beskytte fingrene som er veldig følsomme. Det er tre ledd i en finger.\nMennesker er utstyrt med tomler, som er plassert slik at de kan bøyes i en annen retning enn resten av fingrene. Dette gir bedre gripemuligheter og dermed bedre evne til å manipulere objekter."
    },
    {
        "id": "0hz0h",
        "description": "En tann er en emaljedekket benvekst i munnen på pattedyr, krypdyr, amfibier og fisk. Det er bare virveldyr som har virkelige tenner, selv om strukturer med tilsvarende funksjoner finnes hos mange virvelløse dyr. Tennene er festet til kjevebeinet gjennom røtter. Tenner kan regnes som en del av fordøyelsessystemet, selv om både nyttegraden og bruken varierer mye mellom artene."
    },
    {
        "id": "037p5b",
        "description": "Kinn er området i ansiktet under øynene og mellom nesen og det venstre eller høyre øret.\nKinnet strekker seg, hos pattedyr, fra kjeven til kinnbenet.\nKinnet lukker munnhulen både på venstre og høyre side av hodet."
    },
    {
        "id": "031n1",
        "description": "Fot er en kroppsdel som sitter nederst på bena blant virveldyr. Betegnelsen brukes også for den delen av lemmene hos en del insekter som møter underlaget. Foten har som oppgave å fjære belastningen mot underlaget og holde kroppen oppreist og i balanse."
    },
    {
        "id": "06pj2k",
        "description": "Lepper er et synlig organ som er en del av munnen på mennesker og noen dyr. Leppene er myke, og de virker som en regulerbar åpning i munnhulen. De brukes også til kyssing, hvor man berører en annens lepper med sine. Leppene er svært følsomme, og er også med på å forme en rekke ord.\nLepper er også brukt på deler av enkelte blomstertyper innen botanikken. Det er også en plantefamilie oppkalt etter lepper, nemlig leppeblomstfamilien. Hos enkelte arter, slekter og familier, kan to eller flere lepper være sammenvokste, og noen ganger alle f.eks. revebjelle."
    },
    {
        "id": "0mhy4",
        "description": "Strupen er den øvre, fremre delen av halsen. Som område omfatter strupen strupehodet og den nederste delen av svelget. Den nederste og største delen ligger bak strupehodet. Under svelging løftes strupehodet slik at blant annet strupelokket lukker for inngangen til luftrøret og hindrer at spytt, slim og mat trenger ned i luftveiene."
    },
    {
        "id": "0283dt1",
        "description": "Munnhulen er første del av fordøyelsessystemet. I munnhulen starter fordøyelsen gjennom at maten blir kuttet opp i mindre biter av tennene og tilsatt spytt fra spyttkjertlene. Spyttet blandes med de stadig mindre matbitene av tungen og tyggingen.\nSpytt er basisk og inneholder enzymet amylase som spalter stivelsesmolekyler fra polysakkarider til disakkarider. Spyttet dreper bakterier og bidrar også til å bløte opp maten slik at den blir lettere å svelge. Når oppdelingen er ferdig tygget, blandet og fordelt, skyves maten ned i svelget av tungen."
    },
    {
        "id": "01d_ff",
        "description": "Tær er leddete utvekster på føttene til dyr og mennesker. Hver tå har som regel en negl, klo, hov eller klauv.\nTå kan også bety forreste del på en strømpe eller sko."
    },
    {
        "id": "0f9swq",
        "description": "Haken er den nederste delen av et ansikt, plassert under munnen.\nEn kløft i haken er genetisk arvelig og styres av et dominant gen."
    },
    {
        "id": "03q69",
        "description": "Hår er i videste forstand alle slags trådformede utvekster som kan finnes på mange slags organismer. Hår hos andre pattedyr enn mennesket kalles gjerne pels."
    },
    {
        "id": "0dzd8",
        "description": "Halsen er organet som sitter mellom kroppen og hodet. Halsen består eksteriært av framhalsen med strupen og nakken. Innvendig bærer halsvirvlene, den øvre delen av ryggsøylen, kraniet, godt støttet av hals- og nakkemusklene.\nI overgangen mellom halsen og hodet sitter svelget og strupehodet. Halsen omfatter dessuten deler av spiserøret og deler av luftrøret.\nHalsen kan være både tydelig og utydelig definert. Mest ekstrem er den hos sjiraff og noen fuglearter, som eksempelvis svaner, skarver og traner. Dette er dyr som kan sies å ha svært bevegelig hals. Hos fisk og sjøpattedyr er halsen eksteriørmessig enten fraværende eller dårlig definert. Disse har enten liten eller nærmest ingen bevegelighet i halsen, noe som betyr at de må snu på hele eller deler av kroppen når de skal vende på hodet. Primater har en kort, men tydelig definert hals. Sammenlignet med dyr med lang hals er primatenes hals betydelig mindre bevegelig, men allikevel godt bevegelig i forhold til dyr med dårligere definert hals."
    },
    {
        "id": "0fjkt",
        "description": "Tungen er en stor samling av muskler og sitter nederst i munnhulen. Tungen er således en del av fordøyelsessystemet.\nTungen er med på å behandle maten under tygging og svelging. Den er et av våre smaksorganer, og store deler av overflaten til tungen er dekket av smaksløker. Den er også dekt med små dunhår. Tungen er med på å lage lydene når vi snakker,"
    },
    {
        "id": "039xj_",
        "description": "Øret er en av kroppens legemsdeler og dets hovedfunksjon er å oppfatte lyd.\nØrer finnes hos de aller fleste dyr. Vanligvis er det to ører. Fordi det er to ører kan en retningsbestemme hvor lydkilden befinner seg.\nDet er vanlig å inndele pattedyrs ører i en indre, midtre og en ytre del.\nDet ytre øre består stort sett av hud og brusk. Det har til oppgave å lede lyden inn i øregangen, og beskytte det indre øret mot vann og andre fremmedelementer. I tillegg endrer foldene i det ytre øret frekvensspekteret på den innkommende lyden, alt etter hvor lyden kommer fra. Dette skjer for at individet lettere skal kunne retningsbestemme lyden.\nMellomøre inneholder en knokkelkjede bestående av hammeren, ambolten og stigbøylen. Stigbøylen er koblet til en membran som kler det ovale vindu som grenser til sneglehuset.\nDet indre øre inneholder blant annet sneglehuset som omdanner vibrasjoner til nervesignaler, og labyrinten som hjelper individet å holde balansen."
    },
    {
        "id": "0k65p",
        "description": "Hånden, hånda, handen eller handa, sitter ved enden av underarmen og gjør mennesket i stand til å gripe. Hånden består av 27 knokler, og deles inn i håndroten, mellomhånden og fingrene. Mennesket har vanligvis to hender og fem fingre på hver hånd. Det som gjør menneskets hånd spesiell, er tommelens opposisjonsbevegelse, en bevegelse der tommelen kan føres inn mot de øvrige fingrene."
    },
    {
        "id": "0k0pj",
        "description": "Nesen med nesegangene er i utgangspunktet et kombinert puste- og lukteorgan i åndedrettssystemet, men hos noen arter kan den også ha andre funksjoner. Et eksempel er elefanter. Hos disse kalles nesen elefantsnabel og er et kombinert, puste-, lukte- og gripeorgan. Hos hvaler kalles nesen blåsehull og er et rent pusteorgan. I dyreverden refereres det også ofte til nesen som snuten eller nebbet."
    },
    {
        "id": "027n3_",
        "description": "Øyenbryn er det håret man har over øyenene sine.\nØyenbrynets viktigste funksjon er å beskytte øyet fra blant annet svette og regn slik at det renner vekk og ned på siden av øyet."
    },
    {
        "id": "04hgtk",
        "description": "Hodet er i anatomiens verden, den delen av et dyr som inneholder bl.a. munnhulen, nesen, øynene, ørene og hjernen. Hodet er festet til kroppen med halsen, som regel fremst og høyt eller øverst. Dersom halsen er definert kan hodet beveges i forhold til resten av kroppen, avhengig av hvor godt definert og hvor lang halsen er.\nHos høyerestående dyr er sanseorganene for syn, lukt, hørsel og smak plassert i hodet. Mer primitive dyr kan ha sanseorganene plassert andre steder på kroppen."
    },
    {
        "id": "014sv8",
        "description": "Et øye er en biologisk innretning, som projiserer lys via en linse på synsnerver i netthinnen og omsetter signalene til impulser i synsnervene. Synsnervene videresender informasjoner om lyset til hjernens occipitallapper, som fortolker disse og skaper et bilde."
    },
    {
        "id": "0176mf",
        "description": "Belte, beltereim eller livreim er et langt, smalt stykke av lær eller tekstil som festes rundt livet for å holde klesplagg på plass, for eksempel en bukse eller et skjørt oppe eller en jakke sammen. Et belte kan også brukes som pynt, for å fremheve eller forme kroppen. Belter og reimer kan i tillegg brukes til å holde verktøy, redskaper, ryggsekker, våpen og annet utstyr på plass, eller for å feste sikkerhetstau i ved byggearbeider eller fjellklatring. I bil- og flyseter er det vanlig med sikkerhetsbelter for førere og passasjerer."
    },
    {
        "id": "06rrc",
        "description": "Sko er et lavt fottøy med såle av et fast materiale og et lettere overstykke som omslutter det meste av foten. Til forskjell fra tøfler og enkle sandaler blir sko vanligvis festet med snøring, remmer eller spenner. Sko skiller seg fra støvler ved at sko ikke når særlig høyere enn ankelen. Sålen er ofte av tykt lær, av tre, gummi eller plast, og overstykket av mykere lær, tekstil eller kunstmaterialer. Mange sko er bygd opp med en tå- og en hæl-kappe. Sko skal gi føttene støtte og et fast grep på forskjellig slags underlag når en står, går, løper eller klatrer, men også beskytte dem mot støt og holde dem tørre og varme. Sko brukes i likhet med annen bekledning dessuten som personlig pynt og for å markere sosial posisjon eller rolle.\nOrdet sko kan også bli brukt om forskjellige gjenstander som likner på hvordan sko fungerer eller er utformet, for eksempel kabelsko, hestesko, doppsko og bremsesko."
    },
    {
        "id": "019b80",
        "description": "Genser er ei strikket trøye med korte eller lange ermer. De kan være mer eller mindre tjukke, vanligvis hele foran og tres på over hodet. Gensere kan bæres av både kvinner, menn, voksne og barn. Det er et klesplagg som først og fremst skal varme og blir særlig brukt når det er kaldt. Gensere kan være strikket av garn laget av ulltråd, bomull, kunstfibre og annet. De er ofte pyntet med ulike mønstre som oppstår ved å strikke på forskjellige måter eller bruke garn med forskjellige farger."
    },
    {
        "id": "01b638",
        "description": "Støvler er fottøy som har et «skaft» som rekker et stykke opp på bena. De brukes av begge kjønn i spesielle værforhold eller til visse typer arbeid, eller når man ferdes i visse typer terreng.\nStøvler kan også være en del av uniformer, for eksempel i militær sammenheng. Før i tiden var støvler også pynteantrekk og fortsatt bruker kvinner i utstrakt grad støvler til pynteantrekk og andre anledninger.\nDamestøvler fins i en mengde forskjellige farger og utforminger. De kan ha høye eller lave hæler og forskjellig høyde på skaftet. Det fins typer som til og med rekker over knærne.\nIblant har også noen typer støvler vært moteplagg for menn. Såkalte cowboystøvler er et moteplagg som brukes av begge kjønn.\nMens skistøvler før var det samme som beksømstøvler, er det nå utviklet nesten like mange varianter som det finnes vinteridrettsgrener."
    },
    {
        "id": "02wv6h6",
        "description": "Kjoler og skjørt er ulike typer sylinder- og ofte traktformede klesplagg som vanligvis dekker bein og hofter og tradisjonelt blir båret av kvinner. Skjørt dekker hofter, underkropp og bein avhengig av lengden, kjole er skjørt og liv i ett og dekker dermed også deler av overkroppen, gjerne med ermer. Plaggene har ikke atskilte rom for hvert ben og skiller seg dermed tydelig fra bukser. Lignende klesplagg for menn blir vanligvis omtalt som noe annet; et slikt klesplagg vil heller kalles kjortel, kaftan og sarong. Noen klesplagg blir allikevel omtalt som skjørt for menn, slik som den skotske kilten.\nEt skjørt begynner som regel ved midjen og rekker over hoftene. De kan variere meget i lengde, snitt, farger og tekstiler, alt etter mote og funksjon. Et hoftelangt skjørt kaller man ofte et miniskjørt. En kjole rekker høyere opp enn et skjørt og når vanligvis over skuldrene. Kjoler kan være med og uten ermer. Også kjoler varierer i lengde fra de helt korte til fotside og med slep.\nBåde kjoler og skjørt forekommer i mange forskjellige typer som brukes ved formelle og mindre formelle anledninger. Ved mindre formelle eller uformelle anledninger bruker kvinner også i utstrakt grad bukser. Ved anledninger hvor menn bruker dress eller andre formelle klær, bruker kvinner vanligvis skjørt eller kjoler som er laget til formelt bruk. De fineste formene for kjoler er selskapskjoler og ballkjoler."
    },
    {
        "id": "02d46y",
        "description": "Skyggelue, også kalt kaps og skjermlue, er ei lue som har en kort eller lang skygge foran, det vil si en solskjerm eller stiv brem. Skyggeluer har vanligvis myk pull av tekstil og finnes i en mengde modeller og formvarianter, blant annet som baseballuer, jegerluer, student- og russeluer, myke sixpencer, skipper-, kaptein- og andre uniformsluer med skygge, kinesiske mao-luer og hygieniske engangsluer i papir."
    },
    {
        "id": "0142wf",
        "description": "Pysjamas, eller skrevet pyjamas som på engelsk, er nattøy som består av en vid, lett skjorte og tilhørende bukse i tynne, myke tekstiler. Pysjamas brukes som soveklær av kvinner og menn, barn og voksne.\nOrdet pysjamas kan også brukes om for eksempel strandpysjamas."
    },
    {
        "id": "013s93",
        "description": "T-skjorte, også kalt T-trøye, er en enkel skjorte eller trøye med rette linjer og korte ermer som gir den form av en T. Opprinnelig ble den bare brukt som ei underskjorte, men i dag er det også vanlig å bruke bare T-skjorte som overplagg i uformelle sammenhenger. De første T-skjortene var enkle hvite bomullsplagg, men de ble etter hvert laget i ulike farger og med mønster eller påtrykt tekst. T-skjorter blir brukt både av kvinner og menn, barn og voksne, selv om de nok er mest populære blant ungdom."
    },
    {
        "id": "01xygc",
        "description": "Jakke er et klesplagg for overkroppen som kan åpnes og lukkes over brystet og magen, oftest ved hjelp av knapper eller glidelås. Jakker har ermer, ofte også lommer og krave. De rekker gjerne til rundt livet eller litt nedenfor, og jakkeskjøtene er vanligvis skåret rett over. Jakker bæres som ytterplagg over skjorter, bluser, trøyer, gensere og vester og kan brukes både ute og inne, av kvinner, menn, barn og voksne.\nEn ytterjakke som rekker til knærne eller lengre, kalles oftest frakk."
    },
    {
        "id": "0fly7",
        "description": "En dongeribukse, også kalt jeans, denimbukse, olabukse og annet, er en bukse framstilt av dongeri, også kalt denim, et grovt bomullsstoff. Dongeribukser produseres i alle slags farger, men blått, og dernest svart, er nesten helt dominerende. Buksene har ofte kobbernagler for å forsterke lommene og synlige sømmer i avstikkende farger. Fordi stoffet er forholdsvis slitesterkt og tykt, ble dongeribuksen opprinnelig laget for bruk under kroppsarbeid, blant annet i USA fra slutten av 1800-tallet. Dongeribuksen er siden blitt et svært utbredt arbeids- og fritidsplagg for begge kjønn, og brukes særlig av unge."
    },
    {
        "id": "0216vm",
        "description": "Tøffel er en lett, løstsittende sko som brukes innendørs i uformelle sammenhenger, særlig hjemme. Tøfler skal først og fremst holde føttene varme."
    },
    {
        "id": "01rkbr",
        "description": "Et slips er en lang og smal, foldet og foret strimmel av tekstil som bæres rundt halsen under skjortekraven og som strekker seg ned over brystet til bukselinningen. Slips brukes mest blant menn som en del av et antrekk med dress, eventuelt sammen med bukse og jakke. Sløyfe kan alternativt brukes. Dette er i dag mer utbredt i USA enn i Europa. Et slips kan være laget av ulike materialer og ha ulik utforming. Det vanligste materialet er tekstiler, og i dag er silke det dominerende stoffet. På 1960-tallet var polyester dominerende fordi det var lett å rengjøre; det tåler til og med en runde i vaskemaskinen uten å ta skade av det.\nWindsor er en kjent type slipsknute.\nSlips kan har forskjellig utforming, men det vanligste er at det er foldet med en spiss i begge ender, den ene smalere enn den andre. Slipset knyttes med en spesiell knute. De vanligste former for slipsknuter er «four-in-hand» og enkel og dobbel «windsor». Slips kan ha mange slags farger og mønstre, og er kanskje det formelle mannsplagget som gir størst mulighet for variasjon. Sammen med slipset kan mannen bruke et matchende pyntelommetørkle i brystlommen på dressjakken. Slipset i dag 2000-tallet er 130 cm langt og ca. 10 cm på det bredeste. Variasjoner i mønstre, farger, bredder og stoff kommer og går med moten. På 1960- og 1970-tallet var slipsene opp mot 20 cm på det bredeste, og på 1980-tallet var de et par cm eller så, nærmest en tråd."
    },
    {
        "id": "01v229",
        "description": "Regntøy er klær laget av tekstiler som er spesielt behandlet for å holde vann i form av regn på utsiden av plagget\/plaggene.\nFra gammelt av, var vevde og strikkede ullplagg vannavstøtende, fordi all lanolinen ikke ble vasket ut av ulla. Lukten av våt sau hver gang en kom inn fra regnet, gjorde etterhvert at en begynte å eksperimentere med andre tekstiler og oljer. Enkelte bomullkvaliteter, som gabardin og dunlerret utmerket seg, og ble enten brukt uten impregnering, eller som oilskin. I mange tilfeller ble der lagt et lag av gummi, lakk PVC eller annet vannavstøtende stoff på utsiden av tekstilene. Sømmene ble tettet ekstra ved vulkanisering \/ «sveising».\nRegntøyet kunne være i form av regnfrakk, regnkåpe eller regncape – eller som jakke og bukse, populært kalt \"oljehyre\" noe som var spesielt nyttig for arbeidsfolk. Velkjent var sydvesten som var vanlig hodeplagg for fiskere og sjøfolk som ble hemmet av hettearrangementer og trengte å slippe å bli våte nedover nakken.\nFor å begrense kondensdannelse på innsiden av plagget, ble det ofte utstyrt med sinnrikt lagede «lufteluker», uten at det hjalp særlig mye. Når en svettet inne i en regnhyre, ble en kald hver gang en var i ro. Det var derfor et framskritt da en tok i bruk nye tekstiler som slapp vanndamp, men ikke vann gjennom."
    },
    {
        "id": "01nq26",
        "description": "Sokk er en kort strømpe, det vil si et klesplagg som omslutter foten og nederst på leggen. Sokker skal først og fremst varme og beskytte foten. Sokker finnes i en rekker varianter og typer og er oftest laget av akryl, bomull eller ull.\nOrdet sokk kan også brukes om hår eller pels i en egen farge nederst på føttene hos dyr, for eksempel en katt eller hest.\nOrdet har kommet til norsk via nederlandsk fra det latinske soccus, det vil si «bløt sko»."
    },
    {
        "id": "07mhn",
        "description": "Bukse, ofte omtalt i flertall som bukser, er et klesplagg som dekker underkroppen og omslutter en større eller mindre del av hvert bein. En bukse skiller seg fra en kjortel eller kjole ved at den har atskilte rom til hvert bein. Bukser finnes i en mengde varianter, deriblant som langbukser, knebukser og kortbukser. Bukser kan være utstyrt med lommer og buksesmekk.\nOrdet bukse skal komme av det middelnedertyske buck hose, «hoser av bukkeskinn », som ble slått sammen til buxe og boxe."
    },
    {
        "id": "0174n1",
        "description": "Hansker er klesplagg til å ha på hendene som har rom til alle fingrene, noe som skiller dem fra votter. Hansker som er laget i et tynnere stoff kalles vanter.\nHansker fins av ulike slag og brukes mest til beskyttelse mot kulde. Noen typer av hansker brukes til pynt. Materialer kan være ull, bomull, silke, skinn, pels, tekstiler og i våre dager også forskjellige kunststoffer. Til riddertidens rustninger brukte man vanligvis jernhansker.\nMenn kan til visse anledninger bruke hansker, gjerne sammen med livkjole eller andre særlig formelle klær. De er små og tynne og gjerne i et fint stoff, og som regel sorte eller hvite.\nKvinner kan bruke store og lange hansker, særlig sammen med selskapskjole. Slike hansker kan være i mange forskjellige farger."
    },
    {
        "id": "02h19r",
        "description": "Skjerf er et klesplagg man har rundt halsen. Skjerf kan brukes for eksempel for å uttrykke tilhørighet i en supporterklubb eller når det er kaldt ute. Pynteskjerf kan brukes til å fiffe opp en genser eller en skjorte.\nDet vanligste materialet idag er polyester, men både ull og silke brukes."
    },
    {
        "id": "01n4qj",
        "description": "En skjorte er et klesplagg som brukes på overkroppen. En skjorte lukkes vanligvis med knapper på forsiden og kan ha både lange og korte ermer. En skjorte kan både brukes i hverdagen til eksempelvis olabukser og i mer formelle anledninger til en dress. En skjorte bruker også sammen med eksempelvis smoking eller kjole og hvitt, men da gjerne i finere tekstil og med en annen snipp, front eller mansjett. Skjorter kan også ha lommer, skulderklaffer og annet. Skjorter bæres tradisjonelt av menn.\n⁕\nEngelsk herreskjorte fra 1840-tallet med kalvekryss, høy krage og plisserte ermer. Denne ble båret med vest og kravatt.\n⁕Skjorte fra 1930-tallet fra den franske produsenten Charvet Place Vendôme.Foto: Norsk Folkemeuseum, Oslo\n⁕\nTradisjonell kosovorotka, sid, russisk mannsskjorte med lav ståkrage og kort halsåpning litt på sida."
    },
    {
        "id": "01xyhv",
        "description": "Dress er forskjellige typer klesdrakt som dekker hele kroppen, for eksempel joggedress, treningsdress, parkdress, kjeledress, daffedress og så videre, eller antrekk der buksa og jakka, eller et annet plagg til overkroppen, hører sammen, altså beinklær og overplagg som opprinnelig ble sydd av samme stoff.\nNår ordet brukes alene, tenker man oftest på en type herreantrekk til finere bruk som er vanlig i den vestlige verden. En dress består av en dressjakke og en bukse, som er laget av samme stykke stoff. Man bruker skjorte, vanligvis sammen med slips eller sløyfe, under jakken. Fram til 1960-tallet var vest fast tilbehør – noe som ikke lenger er så vanlig – vesten var da som nå sydd av samme stykke stoff som jakken og buksene. Snitt, farger og tekstiler skifter med klesmoten."
    },
    {
        "id": "01767_",
        "description": "Strømpe er et ettersittende klesplagg som dekker foten og deler av beinet. De kan være i vevd eller sydd av mange slags tekstilmaterialer, men ull, bomull, silke og forskjellige nylonfibre er vanligst. Ankelstrømper eller -sokker når til over ankelen, andre ender midt på leggen, mens knestrømper slutter under knærne og langstrømper kan gå opp mot skrittet. Korte strømper kalles oftest sokker. Strømper blir praktisk talt alltid laget og solgt parvis.\nStrømpene trekkes på beina og sitter på plass ved egen eller forsterket elastisitet. De kan også holdes oppe med sokkeholder, strømpebånd, livstykke, korselett, strømpeholder, hofteholder og på andre måter.\nForløperen til dagens strømper er middelalderens hoser."
    },
    {
        "id": "01zzs",
        "description": "CD-ROM er en forkortelse for Compact Disc – Read Only Memory og er en CD-plate hvor man kan lagre store mengder data på. Den vanligste lagringskapasiteten er på 700 MB, men det finnes CD-ROM med lagringskapasitet på opptil 1 GB. Det tilsvarer rundt 700 disketter eller 300 000 sider med tekst."
    },
    {
        "id": "01m2v",
        "description": "Tastatur er navnet på et redskap som brukes for å taste ned tekst. Et tastatur finnes på en skrivemaskin, det kan være koblet til en datamaskin, eller man har tastatur på en skjerm, som for eksempel er tilfelle med nettbrett. Tastatur finnes i mange språkvarianter og med ulik plassering av tastene. De finnes også i forskjellige tekniske utførelser til forskjellige typer datamaskiner, som PC, Macintosh og andre varianter."
    },
    {
        "id": "020lf",
        "description": "Mus eller datamus er en styreenhet for en datamaskin. Etter tastaturet er musen den vanligste styreenheten for personlige datamaskiner."
    },
    {
        "id": "02bc6",
        "description": "En database er strukturert samling av relaterte data, begrepet er vanligvis knyttet til elektroniske datasystemer. Et databasesystem skal kunne behandle store mengder data effektivt, motsetningsfritt og sikkert. Databasesystemet skal sikre at endringer og tilføyelser ikke fører til motsetninger eller feil, og skal kunne levere riktig informasjon effektivt til brukere og programvare.\nEt databasesystem har to deler – databasehåndteringssystemet som er programvaren som administrerer systemet, og selve databasen, som er de data som håndteres av systemet. DBMSen organiserer dataene og styrer all lesing og skriving til databasen. For å kommunisere med DBMSen brukes et spørrespråk.\nDet finnes ulike sorter databasesystemer. Metoden man bruker for å organisere data kalles en datamodell. Den vanligste formen for databasesystem er basert på relasjonsmodellen."
    },
    {
        "id": "029kh",
        "description": "Digital informasjon er informasjon hvor alle opplysningene er lagret som tall. Datamaskiner er godt egnede til å behandle og lagre digital informasjon.\nFor at datamaskiner skal kunne representere vår vanlige, analoge hverdag, må alle analoge verdier omformes til ett eller flere tall, med andre ord til digital informasjon. Dette tar to trinn hvor det første er å omvandle det analoge signalet til digitalt ved sampling og lagring av resultatet. Trinn to er å organisere de nyvunnede data i et format som passer til datatypen og som kan leses av andre computere eller maskiner. Hvordan dette gjøres er gitt av konvensjoner som bedrifter og standardiseringsorganisasjoner er blitt enige om. Eksempler på slik standardisert informasjon er tekst, lyd og bilder som skal lagres eller bearbeides på datamaskiner.\nDet er vanlig å gruppere sammenhørende digital informasjon i filer. Filer er noe alle digitale lagringsmedia må kunne forholde seg til. Filer får navn gitt av mennesker eller automatisk. Navnet er todelt med et punktum og etternavnet er en trebokstavers kode som sier hva filen ventes å inneholde. Et musikkstykke er gjerne en fil, liksom et bilde eller en videosnutt er det. En fil kan dog inneholde flere enkeltobjekter."
    },
    {
        "id": "020s1",
        "description": "En datafil, oftest bare kalt fil, er en oppføring i et filsystem. Ordet er en fornorskning av det engelske ordet file som betyr arkiv. Null eller flere filnavn kan referere til en fil i filsystemet. I tillegg til vanlige filer, som representerer data, kan filsystemer ha andre typer filer, for eksempel Mapper. Dataene representeres som en endimensjonal byte-sekvens, men noen filsystemer støtter flere datastrømmer. I tillegg vil filsystemer typisk assosiere forskjellige metadata til en fil, for eksempel rettigheter, tidspunkt for opprettelse, sist endret og sist brukt, sikkerhetskontekst, til og med vilkårlige brukerdefinerte metadata. Filsystemets metadata er altså ikke det samme som eventuelle metadata som måtte ligge i innholdet av en fil."
    },
    {
        "id": "02nf_",
        "description": "E-post, forkortelse for elektronisk post, også kalt e-mail eller mail etter engelsk, er en elektronisk posttjeneste der dokumenter og meldinger blir sendt fra en datamaskin til en annen over et datanettverk. E-post sendes mellom brukere via e-posttjenere, såkalte SMTP-tjenere, på Internettet og er en av de mest brukte tjenestene der.\nApplikasjonen ble først utviklet av Ray Tomlinson, en programmerer for BBN, i juli 1970. Den første e-postmeldingen lød «qwertyuiop», som er den øverste bokstavrekken på et amerikansk QWERTY-tastatur. Det var også Tomlinson som fant på å bruke @ i e-postadresser.\nEn e-postadresse er en identifikator som identifiserer en bruker på et domene. Eksempel: per@eksempel.no, som identifiserer brukeren Per på domenet eksempel.no.\nSenere har det også blitt utviklet metoder for å sende filer med e-post, samt signere og kryptere e-post.\nDet er hovedsakelig to måter å bruke e-post på, enten via et vevgrensesnitt som hentes opp i nettleseren, eller ved hjelp av et e-postprogram. Populære e-postklienter er Microsoft Office Outlook, Evolution, Thunderbird, Outlook Express, Lotus, Eudora og KMail. På Macintosh-maskiner brukes gjerne Apples eget e-postprogram Mail."
    },
    {
        "id": "01zrkr",
        "description": "Et ikon er et lite symbol som representerer et program eller en fil i en datamaskin. Ved å klikke på ikonet kan brukeren utføre forskjelllige operasjoner, som å åpne, flytte eller slette programmet eller filen som ikonet representerer.\nDataikoner kan også være plassert i en verktøylinje der brukeren kan aktivere en funksjon i programmet ved å klikke på ikonet."
    },
    {
        "id": "03rsh",
        "description": "Innen datateknikk referer input\/output eller I\/O til kommunikasjon mellom et informasjonsbehandlingssystem og utenomverdenen – muligens et menneske eller et annet informasjonsbehandlingssyste. Input er signalene eller dataene mottatt av systemet og output er mottatte signaler eller data. I\/O-enheter brukes av en person for å kommunisere med datamaskinen. F.eks blir datamaskinens tastatur og mus ansett som input-enhetene til en datamaskin. Skjerm og skriver er ansett som output-enheter. Enheter for kommunikasjon mellom datamaskiner, som modem-er og nettverkskort er typisk både input- og output-enheter.\nBetegnelsen \"input-\" eller \"output-\" for enheten avhenger av perspektivet. For eksempel tar mus og tastatur inn fysisk bevegelse som brukeren skaper og oversetter dette til signaler datamaskinen kan forstå. Utmatningen av disse signalene er input for datamaskinen. På liknende måte tar en skjermer og skrivere i mot input som datamaskinen mater ut. De omformer disse signalene til noe mennesker kan tolke.\nI datamaskinarkitektur er kombinasjoen av prosessoren og hovedminnet ansett som hjertet til datamaskinen. Fra denne synsvinkelen er overføringen av informasjon fra eller til disse to enhetene, for eksempel til\/fra en harddisk ansett som I\/O. CPU-en og elektronikken rundt tilbyr minnekartlagt som brukes i lavnivås programmering ved implementasjonen av enhetsdrivere."
    },
    {
        "id": "02_0t4",
        "description": "Ordet interaktivitet er satt sammen av inter, og aktiv og betegner et veksel- eller samspill med noe eller noen. Innen feltene informasjonsvitenskap, kommunikasjon og industridesign er det debatt om hva interaktivitet betyr.\nInnen sosialvitenskapene brukes begrepet interaktivitet når to eller flere individer er i kontakt med hverandre og påvirker hverandre i en vekselvirkende handling. Interaktiviteten kan hende umiddelbart eller formidlet via medier som telefon, e-mail eller chat. De vekselvirkende handlingene omtales som interaksjoner.\nInnen IKT og media er begrepet interaktivitet særlig brukt om samspillet mellom en bruker og programvare, når et menneske \"interagerer\" med et datasystem. En interaktiv programvare har egenskaper i henhold til å gi brukeren mulighet til å gripe inn i programmets utførelse og til å styre den.\nDet skilles mellom tre nivåer av interaktivitet i en kommunikasjonssituasjon:\n⁕Ikke-interaktiv, når en melding ikke er relatert til tidligere meldinger\n⁕Reaktiv, når en melding er relatert til kun den siste meldingen\n⁕Interaktiv, når en melding er relatert til et antall tidligere meldinger, og til sammenhengen mellom dem."
    },
    {
        "id": "03rlt",
        "description": "Internett er et verdensomspennende datanettverk og danner basisen for en rekke kommunikasjonstjenester. De viktigste er World Wide Web, e-post, chat, filoverføring, IP-telefoni og videosamtale.\nNettet har omfattende anvendelser og ble i løpet av 1990-tallet et viktig hjelpemiddel for informasjonsspredning, kommunikasjon, handel, og forvaltning. Internett ble tatt i bruk i akademiske miljøer tidlig på 1980-tallet, men etter at World Wide Web ble oppfunnet i 1991 og Microsoft la med en nettleser for Web i Windows i 1995, fikk nettet en eksplosiv økning i trafikk og utbredelse og er fortsatt i vekst. Stadig flere anvendelser kommer til ved bruk og behandling av informasjon.\nVanlige former for informasjon er tekst, bilder, lyd og video. Forskjellige handlinger kan også utføres via nettet. Eksempler er overføring av pengebeløp, elektronisk handel, fjernstyring av tekniske innretninger, observasjon og rapportering av tilstander, osv.\nInternett har hatt en enorm økning i antall brukere siden World Wide Web ble lansert i 1991. I 1995 lå antallet brukere på ca. 30 millioner på verdensbasis. I år 2000 hadde dette økt til 250 millioner og innen utgangen av 2010 hadde antallet nettbrukere økt til 2,08 milliarder. Det landet som lenge hadde størst antall brukere var USA. Sommeren 2008 ble de imidlertid forbigått av Kina som ble registrert med 253 millioner brukere. USA hadde imidlertid en større andel av befolkningen på nett enn Kina."
    },
    {
        "id": "02y_9m3",
        "description": "Nettskyen er en betegnelse for alt fra dataprosessering og datalagring til programvare på servere som står i eksterne serverparker tilknyttet internett.\nServerparkene i nettskyen kjennetegnes ved at de er laget for dynamisk skalering ved kapasitetsbehov, og ved at det som regel betales for faktisk bruk. Amazon, Google og Microsoft tilbyr for eksempel serverkapasitet i nettskyen på timesbasis.\nSelv om det er utstrakt skepsis mot å flytte virksomhetskritiske bedriftsservere ut til en ekstern leverandør i nettskyen, forventes det at nettskyen vil påvirke både IT-bransjen og bruken av IT i stor grad i tiden fremover ettersom nettskyen gir en lovende kombinasjon av kostnadseffektivitet og fleksibilitet. Istedenfor å måtte kjøpe servere selv, kan bedrifter leie kapasitet ved behov.\nTjenester i nettskyen kommer i flere varianter:\n⁕Infrastructure as a Service\n⁕Platform as a Service\n⁕Software as a Service"
    },
    {
        "id": "07wcf",
        "description": "Universal Serial Bus er en seriell databuss-standard for å koble enheter til en datamaskin.\nEt USB-system har et asymmetrisk design som består av en enkelt vert og flere enheter som er koblet sammen i en trelignende struktur ved å bruke spesielle hub-enheter. Opptil 127 enheter kan kobles til en enkelt vert, hub-enheten medregnet, så det totale reelle antall blir noe mindre. Det trengs ingen terminator på en USB-buss slik det trengs for for eksempel SCSI."
    },
    {
        "id": "0mynm",
        "description": "Et nettkamera er et digitalt kamera som brukes til å kommunisere med andre over internett eller som et overvåkningskamera slik at man kan gå inn på en nettadresse å se. Bildene blir som oftest sendt til en annen person i sanntid over Internett."
    },
    {
        "id": "02y1vz",
        "description": "Facebook er et nettsamfunn, opprinnelig laget for universitetsstudenter og -ansatte i USA. Siden har det spredt seg til andre bruksområder, inkludert venner, skoler og geografiske områder. Det er et sosialt nettverk der brukeren kommuniserer ved at en profil blir opprettet. Der kan han\/hun skrive om seg selv, legge ut bilder samt snakke med andre. Nettsamfunnet har mer enn 600 millioner aktive brukere på verdensbasis, og anslåtte 1 500 000 norske brukere per 23. januar 2009. I juni 2011 ble Facebook det første nettstedet på Internett med mer en 1 milliard sidevisninger i måneden.\nBrukere lager en profil som inneholder personlig informasjon, bilder og interesser. Deretter kan de opprette relasjoner til andre brukere, utveksle private og offentlige meldinger og knytte seg til forskjellige typer grupper. Tjenesten er reklamefinansiert, og gratis for brukeren.\nFacebook eies av Facebook Inc. registrert i California, USA."
    },
    {
        "id": "0508p",
        "description": "Hovedkort er det viktigste kretskortet i en datamaskin. Alle større komponenter i datamaskinen må kobles til hovedkortet. Den viktigste enheten som kobles til er prosessoren. Det finnes flere fabrikanter av prosessorer, hvorav AMD og Intel regnes som de største for bruk i IBM-kompatible PC-er, dog VIA begynner å tre inn på markedet med laveffektsprosessorer for tynnklienter. Andre typer komponenter kan være minne, skjermkort, lydkort, USBkontroller, harddiskkontroller, osv., etter som maskinvare utvikles. På hovedkortet finnes BIOS-en som er ansvarlig for oppstart av datamaskinen, og generell konfigurasjon maskinvaresmessig."
    },
    {
        "id": "07g0_",
        "description": "Haag er den tredje største byen i Nederland etter Amsterdam og Rotterdam, med en befolkning på 485 818 og et areal på cirka 100 km². Byen ligger sørvest i Nederland og er provinshovedstad i den nederlandske provinsen Zuid-Holland. Haag er en del av storbyområdet Randstad, som også omfatter Amsterdam, Rotterdam, Utrecht og Almere.\nI Haag har landets regjering og parlament sete og kongehuset har sin residens og sine kontorer her. Parlamentet, som til daglig kalles Staten Generaal, holder til i bygningskomplekset Binnenhof som i flere århundrer har huset byens og landets politiske makt. Dronning Beatrix' kontorer er Palass Noordeinde, et gammelt slott sentralt i byen, mens hun bor i Palass Huis ten Bosch. Videre finner man her alle ambassader og de fleste departementer, såvel som Høyesterett. Politisk sett er Haag den viktigste byen i Nederland, men i henhold til grunnloven er det likevel Amsterdam som er Nederlands offisielle hovedstad.\nEn rekke internasjonale byråer og organisasjoner ligger i Haag, som for eksempel Den internasjonale domstolen og Den internasjonale straffedomstolen. På grunn av disse institusjonene er Haag også den juridisk viktigste byen i FN."
    },
    {
        "id": "02_286",
        "description": "New York City, offisielt kalt City of New York, er den største byen i USA. Byen ligger i delstaten New York og har 8,5 millioner innbyggere. Storbyområdet New York er et av de mest folkerike byområdene i verden, med rundt 20 millioner innbyggere. New York består av fem bydeler: Bronx, Brooklyn, Manhattan, Queens og Staten Island.\nNew York er et av verdens viktigste økonomiske og kulturelle knutepunkter, og byen har lang rekke kjente museer, teatere, gallerier, mediahus, internasjonale selskaper og børsinstitusjoner. New York huser alle internasjonale ambassader til De forente nasjoner, og organisasjonens hovedkvarter ligger også her."
    },
    {
        "id": "0430_",
        "description": "Jerusalem er en by i det historiske landskapet som er kjent som Judea og som Israel. Byen har ca. 801 000 innbyggere. Jerusalem har stor historisk og religiøs betydning innenfor religionene jødedom, kristendom og islam. Fra 1949 til 1967 var byen delt. Vest-Jerusalem var en del av Israel, og Øst-Jerusalem ble styrt av Jordan. Etter seksdagerskrigen kom hele byen under israelsk kontroll, og i 1980 ble Øst-Jerusalem annektert av Israel gjennom Jerusalem-loven. Dette er imidlertid ikke internasjonalt anerkjent. Vest-Jerusalem er Israels regjeringssete og Israel har erklært byen som sin hovedstad. De palestinske selvstyremyndighetene gjør krav på Øst-Jerusalem som hovedstad.\nJerusalem er et av de viktigste «hellige stedene» pilegrimer fra forskjellige trosretninger reiser til. Byen ansees som viktig både for jøder, kristne og muslimer. Ifølge Bibelen ble Jerusalem gjort til hovedstad for omkring 3 400 år siden av kong David. De kristne ser på Jerusalem som stedet hvor Jesus ble korsfestet og stod opp fra de døde, og der Gud sendte sin hellige ånd over apostlene. De betrakter denne byen som der kristendommen begynte. Gjennom nesten to tusen år har kristne dratt på pilegrimsferd til Jerusalem. Muslimene har bygd Al Aqsa-moskeen på tempelhøyden, der de mener Muhammed fór opp til himmelen. Jødene betrakter Klagemuren, den siste rest av Herodes den stores Tempel, som deres viktigste hellige sted."
    },
    {
        "id": "01w2v",
        "description": "Kairo er hovedstaden i Egypt, og den største byen i Afrika.\nKairo ligger ved Nilen i det nordlige Egypt."
    },
    {
        "id": "0hsqf",
        "description": "Seoul er hovedstaden i Sør-Korea. Byen har 9,8 millioner innbyggere og utgjør sammen med forsteder i naboprovinsene Incheon og Gyeonggi storbyområdet Sudogwon som er verdens nest mest befolkede urbane område med over 25 millioner innbyggere. Området er dermed hjem til halvparten av landets befolkning, en fjerdedel innenfor byens grenser. Seoul er Sør-Koreas tyngdepunkt innenfor de fleste samfunnsområder.\nSeoul ligger ved Hanelva og kan skrive sin historie tilbake til år 18 da Wiryeseong ble etablert, som en av de to hovedstedene i kongedømmet Baekje. Joseon-kongen Taejo gjorde byen til hovedstad i 1394 og det har den vært siden, med unntak av perioden under japansk okkupasjonen. En finner i dag restene av den opprinnelige byen i utkanten av det sørøstre Seoul. Fire verdensarvsteder knytter byen tett til Koreas historie; Changdeokgungpalasset, Hwaesongfestningen, Jongmyohelligdommen og Joseondynastiets kongegraver.\nMirakelet ved Hanelva referer til den voldsomme økonomiske utviklingen Sør-Korea har hatt de siste tre tiårene med utgangspunkt i Seoul."
    },
    {
        "id": "031y2",
        "description": "Firenze er en by i provinsen med samme navn, og byen er regionshovedstad i Toscana i det nordlige Italia. Navnet kommer av latin: Florentia som betyr den blomstrende. Fra 1865 til 1870 var byen også hovedstad i Kongedømmet Italia. Firenze ligger ved elven Arno, som ligger på en slette ved foten av fjellkjeden Appenninene. Den har omkring 400 000 innbyggere, innbefattet en forstadsbefolkning på i overkant av 200 000 mennesker.\nFirenze var i middelalderen et knutepunkt for europeisk handel og finans, og byen er ofte betraktet som fødestedet for den italienske renessanse. Lenge var byen styrt av Medici-familien. Firenze er også berømt for storslått kunst og arkitektur. Det blir sagt at av de 1 000 viktigste europeiske kunstnere fra det andre millennium, bodde eller arbeidet 350 av dem i Firenze. Byen blir også kalt middelalderens Athen.\nPersoner fra Firenze blir kalt florentinere."
    },
    {
        "id": "0156q",
        "description": "Berlin er Tysklands føderale hovedstad, og en av dets delstater. Det er Tysklands største by, og den nest største byen i Den europeiske union definert etter offisielle grenser. Byen er et av de viktigste sentre for europeisk politikk, kultur og vitenskap. Byen er et viktig transportknutepunkt i Sentral-Europa og har noen av verdens fremste universiteter, museer, teatre og orkestre, samt tre operaer. Den multikulturelle metropolen har innbyggere fra over 180 nasjoner, og er en magnet for mennesker som tiltrekkes av den liberale livsstilen, urbane smeltedigelen og kunstneriske friheten i byen. Den er berømt for sine festivaler, uteliv, samtidsarkitektur og avantgardekunst.\nByens historie går tilbake til 1200-tallet. På 1400-tallet ble den residensby for kurfyrstene av Brandenburg, i 1701 ble den hovedstad i Kongeriket Preussen, og med den tyske rikssamlingen i 1871 rikshovedstad i nasjonalstaten Tyskland. Berlins historie i det 20. århundre var turbulent. Etter en blomstringsperiode som metropol i den første delen av århundret opplevde byen store ødeleggelser under andre verdenskrig. Etter å ha vært delt under den kalde krigen, siden 1960-årene av mur og minefelt, ble byen gjenforent og gjort til hovedstad igjen i 1990. Knapt noen by har så mange spor etter det tyvende århundre, og på 1990-tallet ble Berlin beskrevet som «verdens største byggeplass»."
    },
    {
        "id": "05qtj",
        "description": "Paris er en europeisk storby og Frankrikes hovedstad. Byen ligger ved elven Seinen nord i Frankrike, i hjertet av regionen Île-de-France. Det estimerte befolkningstallet innenfor bygrensen var er 2 234 105 ved inngangen til 2009, mens storparis utgjør en befolkning på om lag 9,93 millioner. Om man regner med alle forsteder og byer som omkranser Paris innenfor en gitt tetthet, er Paris den nest største metropolen i EU, med ca. 12 millioner innbyggere, etter Londons pendlerbelte med rundt 15 millioner innbyggere.\nParis-regionen står for Frankrikes sentrale økonomiske aktiviteter, og La Défense, en egen finansbydel med store forretningsbygg og skyskrapere, ligger 2,5 km vest for den gamle bykjernen.\nByen besøkes av over 30 millioner utlendinger hvert år. Attraksjoner som trekker folk til byen er først og fremst Eiffeltårnet, katedralen Notre-Dame, paradegaten Champs-Elysées, Triumfbuen, Sacré Coeur, Invalidesdomen, Panthéon,og Opera Garnier samt kunstsamlinger som finnes i Musée Du Louvre, Musée National d'Art Moderne i Pompidou-senteret og Musée d'Orsay. Disneyland, en fornøyelsespark som ligger et stykke utenfor byen, trekker også mange mennesker til Paris."
    },
    {
        "id": "0k3p",
        "description": "Amsterdam er den offisielle hovedstaden i Nederland. Den er landets største by og ligger i provinsen Noord-Holland. Til tross for at den er titulær hovedstad i landet, er Haag og ikke Amsterdam residensby for statsoverhodet. Også landets parlament og regjering sitter i Haag, og der er også alle ambassader. Haag er altså landets virkelige hovedstad.\nAmsterdam har en bykjerne med mange kanaler, og ble grunnlagt rundt en demning i elven Amstel, som også har gitt byen navn. Byens flyplass Schiphol, som ligger i nabokommunen Haarlemmermeer, er en av de viktigste i Europa."
    },
    {
        "id": "0c1xm",
        "description": "Dakar er hovedstaden i Senegal, og ligger på Kapp Verde-halvøya på landets atlanterhavskyst. Dakar er den byen som ligger lengst vest på det afrikanske fastlandet, noe som gjør det til en viktig havneby for handel over Atlanterhavet og til Europa. I 2005 var befolkningen i området anslått til å være 2,4 millioner, hvorav 1 million bor i selve byen. Senegals nasjonalforsamling og presidentpalasset ligger i Dakar. Byen er også kjent for å være endestasjon for det store ørkenrallyet Rally Dakar."
    },
    {
        "id": "06gmr",
        "description": "Rio de Janeiro er en by og kommune i delstaten Rio de Janeiro i sørøstregionen av Brasil. Byen har anslagsvis 6,1 millioner innbyggere og er den nest største i Brasil, etter São Paulo, og den tredje største i Sør-Amerika. Rio er også landets nest største økonomiske sentrum. Byen har vært Brasils hovedstad i flere perioder, så sent som fram til 1960.\nRio de Janeiro er den mest besøkte byen på den sørlige halvkule. Den har en rekke kjente landemerker, deriblant Kristusstatuen på Corcovado, fjelltoppen Pão de Açúcar, fotballstadionet Maracanã og Sambadromen. Den er også kjent for det vakre landskapet den er omgitt av og for sine mange strender, blant annet Copacabana, Ipanema, Leblon og Barra da Tijuca. I februar hvert år finner verdens mest berømte karneval sted i Rio. Musikksjangeren bossa nova stammer også fra byen.\nSommer-OL 2016 skal arrangeres i Rio de Janeiro, og flere kamper under Fotball-VM 2014 skal spilles på Maracanã, deriblant finalen."
    },
    {
        "id": "01fdzj",
        "description": "Tårn er en høy bygningskonstruksjon, som er fundamentert ned til grunnen og hvor høyden som oftest er flere ganger største tverrsnitt. Det kan ha ulike funksjoner som fyrtårn, landemerke, utsiktstårn, branntårn, kirketårn, klokketårn, forsvarstårn, donjon, vanntårn, boretårn, osv. Romerne brukte flyttbare tårn på hjul som angrepstårn mot festninger.\nTårnet kan være en selvstendig konstruksjon eller en mer eller mindre integrert del av en bygning, som kirke eller en borg.\nBegrepet tårn brukes også i sammenhenger som kanontårn, vingetårn. Et kanontårn er en konstruksjon som holder en eller flere bevegelige kanoner, eksempelvis på krigsfartøy eller stridsvogner. Vingetårn er en konstruksjon på eldre fly hvor vingen var festet i en tårnliknende konstruksjon slik at den kom høyere enn selve flykroppen."
    },
    {
        "id": "06gfj",
        "description": "Vei eller veg er en ferdselsåre for samferdsel eller transport av varer til fots, til hest eller med forskjellige slags kjøretøy. Ordet er et arveord som finnes i mange indoeuropeiske språk med samme eller avledede betydninger som på norsk. Det urgermanske substantivet *wega kunne bety 'ferd', 'reise' og 'vei', og det var avledet av verbet *wegan, 'bevege', 'fare' eller 'veie'. Ordet kan også brukes om en ubestemt strekning eller veilengde, eller om en retning, eller i overført betydning."
    },
    {
        "id": "0hpnr",
        "description": "Sykehus er en fellesbetegnelse på institusjoner som yter medisinsk hjelp. En annen betegnelse er hospital. I vestlig sykehusvesen er som regel somatiske og psykiatriske sykehus adskilt.\nMen man behøver ikke være syk for å bli behandlet på et sykehus. I moderne tid foregår således de fleste fødsler på et hospital, og i de normale tilfelle behøver fødselslegen ikke å rekvirere hjelp fra operasjonsgangen til f.eks. keisersnitt."
    },
    {
        "id": "0k05r",
        "description": "En domstol er et organ for løsning og avgjørelse av konflikter. Etter maktfordelingsprinsippet i europeisk statsskikk er domstolene – den dømmende myndighet – den tredje statsmakt, og skal operere uavhengig fra den lovgivende og den utøvende myndighet.\nEn domstol er ofte tilsikret uavhengighet gjennom at det skal være vanskelig å si opp dommere – et vanlig krav er at dette må skje ved dom.\nEksempler på domstoler:\n⁕Høyesterett\n⁕Lagmannsrett\n⁕Tingrett\n⁕Krigsrett\n⁕Forliksråd\n⁕Skjønnsrett\n⁕Forhørsrett\n⁕Namsrett\n⁕Skifterett\n⁕Arbeidsrett\n⁕Ankedomstol\n⁕Internasjonal domstol\n⁕Ekklesiastisk domstol\n⁕Administrativ domstol\n⁕Etatsdomstol"
    },
    {
        "id": "06zdj",
        "description": "En skole er en privat eller offentlig institusjon eller et lærested hvor det undervises i ulike fag, som regel for å gi barn og unge økte kunnskaper og legge grunnlaget for videre utdannelse og yrkesliv.\nUndervisningen skjer gjennom et samvirke der én eller flere lærere underviser en gruppe eller klasse elever eller studenter.\nSkole er også en stil- eller læredannende retning innen et fag, og i vid forstand dannelse eller oppdragelse.\nI de fleste land er en viss skolegang påkrevd i løpet av oppveksten. Skoleplikten begynner som regel når barnet er 5 eller 6 år og varer ofte til fylte 15 eller 16 år. Slik er det også i Norge, og denne type pliktige skolegang kalles grunnskole. I dag har alle i Norge rett til tre års videregående skole i tillegg til den tiårige grunnskolen."
    },
    {
        "id": "019cfy",
        "description": "Stadion er opprinnelig et gammelt gresk lengdemål, lik 600 gamle greske fot eller ca. 192 meter. I antikken brukte man begrepet stadion om kappløpbaner som hadde form av et langstrakt rektangel og var omgitt av sitteplasser.\nDet gamle stadionet i Olympia kan i så måte stå som modell. Det var dessuten «et stadion langt». Det er ikke kjent at et stadion har hatt påvirkning på skandinaviske lengdemål i tidligere tider.\nDet er uvisst i hvilken grad lengdemålet for et stadion har variert, men det fantes også ulike typer stadion. Disse var Attic i Lilleasia og Sør-Italia, Olympic i Hellas og på Sicilia, Pergamene i Pergamon Tyrkia og Aeginetan på den greske øya Aegina. I tillegg kjenner man målene fra de greske stadion i Delfi, Athen og Milet. Dette gir samlet sett grunnlag for å anta at målet har variert.\nI romersk tradisjon var et stadion lik 625 pes eller 184,8 meter.\nLegg for øvrig merke til at ordet stadion på norsk er intetkjønn og ikke hankjønn, slik mange feilaktig tror."
    },
    {
        "id": "0166ls",
        "description": "En park er et vernet område, enten vernet som en nasjonalpark slik det er skapt fra naturens side, eller det kan være et anlagt område, ofte i bybebyggelse, til glede og rekreasjon for mennesker. En park kan bestå av områder med svært ulike typer arealer, også vann, og det kan være områder med ulike typer flora og fauna eller grasmark.\nVillmarksparker eller naturparker ligger i uberørt natur. Mange parker er beskyttet av nasjonalt lovverk.\nNoen verneområder er opprettet for at trude arter skal overleve. Enkelte verneområder fokuserer hovedsakelig på overlevelse for noen få utsatte arter, som gorillaer og sjimpanser.\nBegrepet park brukes også om private og offentlige områder til næringsvirksomhet."
    },
    {
        "id": "06zdj",
        "description": "En skole er en privat eller offentlig institusjon eller et lærested hvor det undervises i ulike fag, som regel for å gi barn og unge økte kunnskaper og legge grunnlaget for videre utdannelse og yrkesliv.\nUndervisningen skjer gjennom et samvirke der én eller flere lærere underviser en gruppe eller klasse elever eller studenter.\nSkole er også en stil- eller læredannende retning innen et fag, og i vid forstand dannelse eller oppdragelse.\nI de fleste land er en viss skolegang påkrevd i løpet av oppveksten. Skoleplikten begynner som regel når barnet er 5 eller 6 år og varer ofte til fylte 15 eller 16 år. Slik er det også i Norge, og denne type pliktige skolegang kalles grunnskole. I dag har alle i Norge rett til tre års videregående skole i tillegg til den tiårige grunnskolen."
    },
    {
        "id": "09cmq",
        "description": "Et museum er en institusjon som samler, bevarer, forsker på og stiller ut kunstverk eller andre gjenstander som har vitenskapelig, naturhistorisk eller kulturhistorisk interesse. Museer spesialiserer seg vanligvis innenfor ett eller flere fagfelt, og har fagfolk med stor interesse for, eller med spesialutdanning innenfor disse fagfeltene.\nInternational Council of Museums vedtok denne definisjonen på sin generalforsamling i København i 1974: Et museum er en permanent institusjon, ikke basert på profitt, som skal tjene samfunnet og dets utvikling og være åpent for publikum; som samler inn, bevarer\/konserverer, forsker i, formidler og stiller ut materielle vitnesbyrd om mennesker og deres omgivelser i studie-, utdannings- og underholdningsøyemed."
    },
    {
        "id": "017ql",
        "description": "En bank er en finansiell institusjon som tar imot innskudd, utsteder kreditt og i samme prosess oppretter pengemengden.\nOpprinnelig lånte bankene ut kunders innskudd, men da publikum begynte å foretrekke bankenes innskuddsbevis som penger begynte bankene å utstede innskuddsbevis ved utlån uten at det fantes tilsvarende fysiske innskudd. Denne praksisen har fortsatt frem til i dag men er lovregulert. Ordet innskudd har blitt synonymt med konti mens fysiske innskudd består av det opprinnelige innskuddsbeviset, papirpenger.\nDet hendte at kundene ville innløse flere innskuddsbevis enn det banken hadde innskudd til å gi. Konsekvensen var bankkonkurser som banet veien for sentralbanker som kunne gi nødlån til banker i krise. Bankenes innskuddssbevis som kun var innløsbare hos utstederbanken ble erstattet med innskuddsbevis fra sentralbanken. Sentralbanken oppbevarte gull og bankene oppbevarte innskuddsbevis fra sentralbanken. Bankene opprettet deretter penger ved kontoføring og sjekkhefter. I moderne tid gjøres dette elektronisk og med betalingskort.\nBankenes innskuddsbevis fra sentralbanken kalles bankens ansvarlige kapital og må ved lov tilsvare minst 8 prosent av bankens forvaltningskapital, et forholdstall kalt kapitaldekning. Dette er hovedsakelig i form av konti i sentralbanken, men også kontanter trukket fra konto og oppbevart av bankene."
    },
    {
        "id": "02p0qmm",
        "description": "College er den engelske formen av kollegium, og brukes særlig om institusjoner innen høyere utdannelse i engelskspråklige land. I USA er college en utdanningsinstitusjon som er forberedende for universitetsstudier, mens i øvrige engelsktalende land er det en underavdeling av et universitet.\nEt college er et samfunn bestående av studenter og lavere akademiske lærere, som lever og virker innenfor de store bygningskompleksene. Collegene baserer seg delvis på allmennutdanning, og delvis på studieforberedende utdanning, slik at elever innenfor den sistnevnte gruppen har kompetanse nok til å følge undervisningen, og avlegge eksamen, ved universiteter. På collegene er det også stort engasjement innenfor idrett og øvrig samfunnsliv.\nEt college består av en rektor, et antall fellows og studenter av ulike kategorier; først og fremst scholars. Pensioners eller commoners utgjør flertallet av ugraderte studenter. Forskjellene mellom for overnevnte studentkategorier blir med årene av en mer historisk art; i praksis legger man i dag større vekt på studentenes resultater for hvert enkelt år. Noen velger å fortsette sine studier ved collegene."
    },
    {
        "id": "09y4pm",
        "description": "Marked i den tradisjonelle betydning var et sted for næringsvirksomhet under små forhold, eksempelvis årlig kjøpstevne hvor bestemte varer ble omsatt. Marked var opprinnelig det samlingssted som eksempelvis byens torg, hvor bøndene og folk samlet seg for selge og kjøpe sine varer.\nI dag er begrepet benyttet i en mye bredere forstand og ikke lenger begrenset av tid og geografi; eksempelvis marked som en betegnelse for en butikk med mange slags varer. Et grønnsakmarked er spesialisert rundt salg og kjøp av grønnsaker, bær og frukt, mens et supermarked har det meste og alle slags typer varer av hva som kan selges og kjøpes. Dessuten kan hele verden være et marked som følge av globaliseringstendensen."
    },
    {
        "id": "03nybl",
        "description": "En politistasjon er en bygning som fungerer som sentral for politivirksomheten på et sted, i en bydel, by, eller annet område."
    },
    {
        "id": "09cjl",
        "description": "Flyplass er det sted hvor fly letter og lander, og er i tillegg et hvert område spesielt tilpasset luftfartøyers landing, avgang og bevegelser, herunder tilhørende anlegg som kan være nødvendige av hensyn til lufttrafikken og service for luftfartøyer, samt anlegg som er nødvendige for å betjene ervervsmessig flytrafikk.\nEn flyplass er, juridisk sett, et bestemt land- eller sjøområde – inkludert bygninger, installasjoner og utstyr – som helt eller delvis brukes for luftfartøyers avgang, landing og annen manøvrering på bakken.\nBetegnelsen flyplass benyttes oftere innenfor sivil luftfart enn innfor tilsvarende militær som benytter flybase. Betegnelsene flyplass og flybase skiller således mellom to virkemåter, sivil og militær. Imidlertid deler en del sivile flyplasser rullebanene med militære, blant annet i Bodø.\nDersom flyplassen kun har landingsplass for helikopter brukes betegnelsen helikopterhavn, f.eks. Værøy helikopterhavn. For landingsplasser uten regulert passasjertrafikk brukes ofte betegnelsene flyplass - f.eks. Kjeller flyplass, sjøflyplass - f.eks. Bykle sjøflyplass eller helikopterplass - f.eks. Oslo helikopterplass, Rikshospitalet.\nEt annet begrep er lufthavn som i hovedsak brukes på norske flyplasser med regulert passasjertrafikk, f.eks. Førde lufthamn, Bringeland. En lufthavn er et hvert område spesielt tilpasset luftfartøyers landing, avgang og bevegelser, herunder tilhørende anlegg som kan være nødvendige av hensyn til lufttrafikken og service for luftfartøyer, samt anlegg som er nødvendige for å betjene ervervsmessig flytrafikk."
    },
    {
        "id": "053rd",
        "description": "Gruvedrift er bergverk for uttak av mineraler fra jorda. Den enkleste formen for gruvedrift er dagbrudd, hvor hele gruveområdet er synlig, eller underjordsdrift, hvor man tar ut mineraler via tunneler under bakken."
    },
    {
        "id": "029g_vk",
        "description": "Telekommunikasjon er kommunikasjon ved hjelp av tegn, lyd og bilder over større avstander. Begrepet gjelder særlig formidling av budskap med elektromagnetisk teleteknikk som telegrafi, telefoni, radio, fjernsyn, datakommunikasjon, datanettverk og alarmtjenester, men telekommunikasjon omfatter også andre hørbare og synlige innretninger som jungeltrommer, varder, semaforering og annet. Post, bøker, aviser, foto og film regnes ikke som telekommunikasjoner.\nModerne samfunn er helt avhengig av velfungerenede telekommunikasjoner, og industri og aktiviteter som er knyttet direkte til telekommunikasjoner, utgjør nesten 3 % av verdens totale økonomi. De tradisjonelle informasjonskanalene og telekommunikasjonsmidlene vil i framtida trolig konvergere, det vil si smelte sammen til ett medium ."
    },
    {
        "id": "02h400t",
        "description": "Finansielle tjenester er tjenestene som tilbys av finansselskaper, som er organisasjoner som driver med forvaltning av penger. Finansselskaper inkluderer handelsbanker, kredittkortselskaper, banker og forsikringsselskaper, dessuten government sponsored enterprises og meglerhus. Finansielle tjenester er den største næringen i verden dersom man ser på inntjeningen; i 2004 representerte i næringen 20% av markedsverdiene til selskapene på aksjeindeksen S&P 500."
    },
    {
        "id": "01mf0",
        "description": "Programvare eller egentlig datamaskinprogramvare er en fellesbetegnelse for dataprogrammer. Ofte tenker en på programvare som noe som brukes på PC-er, men mange av de gjenstandene vi omgir oss med til daglig inneholder også programvare.\nDatamaskinenes programvare er slik navngitt for å skille det fra datamaskinenes maskinvare, selve datamaskinen. Programvare skrives\/utvikles ved hjelp av et eller flere programmeringsspråk, de programmeringsspråkene som i sin oppbyggning ligger nærmest til maskinvaren er assembler."
    },
    {
        "id": "011s0",
        "description": "Reklame betegner kommersielle budskap via massemedier for å gjøre et produkt, et varemerke eller en tjeneste kjent for potensielle kunder. Reklame kan defineres som «betalt kommunikasjon av et budskap i et massemedium med identifiserbar sender i den hensikt å forberede en økonomisk transaksjon».\nJuridisk avgrenses reklame i lov om kontroll med markedsføring og avtalevilkår fra 16. juni 1972 slik at den bare kommer til anvendelse overfor virksomheter som driver næring.\nFor den enkelte virksomhet, er reklame ett av flere virkemidler i den samlede markedsføringen, dvs alle de aktivitetene som påvirker utvekslingen av varer og tjenester mellom produsent og kjøper\/bruker. Reklamens vesen gjør at den ofte er den mest synlige delen av virksomhetenes utadrettede aktiviteter. Men dimensjoneringen og kvaliteten på andre markedsføringsdisipliner som markedsanalyse, produktutvikling, prissetting, distribusjon, selgerarbeid og PR kan ha like stor betydning for at et produkt lykkes eller flopper.\nReklame skiller seg fra redaksjonelt stoff i massemedier ved at den er plassert, betalt og styrt av et firma som driver kommersiell virksomhet – og ikke av redaksjonen. Det er ett viktig kjennetegn. Et annet er at det endelige mål for reklamen er kjøpsatferd. Reklamen bruker virkemidler som er relevante og som har påvirkningskraft med hensyn til målgruppen. Den er derfor i sin natur ensidig og subjektiv."
    },
    {
        "id": "01ftz",
        "description": "Bioteknologi er forskning som dreier seg om å lage nye produkter ved å bruke mikroorganismer, planter eller dyr."
    },
    {
        "id": "0191_7",
        "description": "Detaljhandel er en betegnelses for salg av varer i kvanta tilpasset personlig eller husholdningsbehov direkte til forbrukere eller husholdninger. Detaljhandel er en vanlig distribusjonsform innen en rekke forskjellig bransjer og handelen med dagligvarer er størst, tett fulgt av bilbransjen.\nI dag lokaliseres detaljhandelsbutikker typisk til kjøpesentre siden hver enkelt virksomhet gjerne er liten. Det innebærer at de menneskelige, økonomiske og markedføringsmessige ressursene er begrensede. Omtrent tre fjerdedeler av detaljhandelsbedriftene har for eksempel færre enn fem ansatte. Svært mange av forretningene enkeltpersonforetak, men aksjeselskapsformen er etterhvert blitt en mer alminnelig organisasjonform. Samvirkeformen er en eierform som er i bruk for virksomheter tilknyttet Forbrukersamvirket.\nMens dagligvarer, som kjøpes ofte, og biler, som kjøpes sjelden, er de to største bransjene, er klær, kosmetikk og medisin, byggevarer, møbler og elektriske husholdningsprodukter andre viktige detaljhandelsbransjer i Norge."
    },
    {
        "id": "0h61",
        "description": "Arkeologi\n\nArkeologi er studiet av menneskelig aktivitet, primært gjennom erverv, dokumentasjon og analyse av menneskers materielle kultur slik som artefakter, biofakter og menneskelige levninger. Studier av miljø og landskap er også viktig for å forstå fortiden. Arkeologiens hovedmålsetning er å dokumentere og forklare menneskenes opprinnelse og utvikling, å forstå kulturers historie, å forklare kulturell evolusjon og å studere menneskers adferd i historiske og forhistoriske samfunn."
    },
    {
        "id": "01mtb",
        "description": "Matlaging er å tilberede næringsmidler til mat. Det omfavner en rekke forskjellige metoder, redskaper og kombinasjoner av ingredienser for å forbedre smaken og\/eller fordøyeligheten til maten. Matlaging innebærer vanligvis utvelgelse, utmåling og blanding av ingredienser i en bestemt rekkefølge for å oppnå det ønskede resultatet.\nMatlaging er ofte en del av nasjonal og kulturell identitet; se også Kategori:Mat etter område.\nNår det gjelder kulturplanter har enkelte begreper forskjellig betydning i botanikk og i matlaging. Dette gjelder begrepene «frukt», «bær» og «nøtt». Begrepet «grønnsak» benyttes innen matlaging, men har ingen botanisk betydning."
    },
    {
        "id": "034dj",
        "description": "Hasard er spill om penger eller lignende. De fleste spill hvor det spilles om penger spilles det slik at spillerne satser et bestemt beløp til en pott for å kunne være med å spille og får utbetalt etter om man vinner eller ikke. Ordet «hasard» stammer fra arabisk, og betød opprinnelig «terningen». Dette er også utgangspunktet for spillet hasard, som er et terningspill.\nTypiske former for hasard er hesteløp, kortspill og spilleautomater.\nSpråklig brukes «hasard» eller «hasardspill» om situasjoner med svært høy risiko, ofte der både eget og andres liv settes i fare.\nI Norge er lovverket restriktivt til pengespill og i dag har Norsk Tipping på Hamar statlig nasjonalt monopol på flere former for denne typen spill. I tillegg står bookmakere for ulike former for pengespill."
    },
    {
        "id": "034v_",
        "description": "Hagebruk er dyrking av planter, grønnsaker og frukt.\nKjøkkenhage er i eller ved et hjem; ofte i hagen. Hagebruk foregår også i grøntområder som parker, offentlige, fornøyelsespark og temaparker, langs transportveier og omkring turistattraksjoner og hoteller.\nInnendørs hagebruk er dyrking av stueplanter i et hjem eller bygning, i et planetarium eller i et veksthus.\nVannhagebruk er dyrking i vanndammer og pytter.\nContainer hagebruk er dyrking i potter, hangende kurver og blomsterkasser. Container hagebruk er vanligvis brukt i atrium og på balkonger, patios, and roof tops."
    },
    {
        "id": "05wkw",
        "description": "Fotografi er en permanent gjengivelse av et bilde ved hjelp av lys, optikk og lysfølsomme komponenter som kan lagre bildeinformasjonen. Gjengivelsen kan være monokromatisk eller flerfarget. Et fotografisk bilde dannes ved å eksponere en lysfølsom overflate, for eksempel en film eller en lysfølsom bildebrikke, for lysstråler gjennom et optisk system. Det optiske systemet kan være så enkelt som et hull, en optisk linse, eller et objektiv, som er et sett av linseelementer som samler og fokuserer lysstrålene."
    },
    {
        "id": "064rk",
        "description": "En pottemaker eller keramiker er en håndverker som lager gjenstander i leire. Pottemakerfaget er et av verdens eldste håndverk.\nDet er funnet brente leirformer i Lilleasia som er laget ca. 6.500 år f.Kr. Dette er den eldste kjente keramikken. I Kina ble det utviklet forskjellige former for glasur på steingods som ble brent i store vedovner ca. 500 f.Kr. Kineserne videreutviklet dette til teknikker for fremstilling av porselen.\nI Norge er i dag utdannelsen til dette yrket innen utdanningsprogrammet Design og håndverk, og heter keramikerfaget. Du må gå ett år på skole og tre år i lære i bedrift. Første skoleåret er Vg1 Design og håndverk. Du kan ta svennebrev og mesterbrev som keramiker.\nLandsforbundet for næringsdrivende keramikere heter nå Norske Keramikere."
    },
    {
        "id": "06h7j",
        "description": "Løping er den raskeste måten et levende vesen kan forflytte seg til fots. I sport er løping når alle bena er i luften på et tidspunkt. Løping kan ha mange positive effekter, i tillegg til bedre kondisjon, som for eksempel dannelse av flere kapillærer. Ved løping blir det dannet endorfiner som virker smertestillende. En teori sier at den økte endorfindannelsen bidrar til den gode følelsen ved løping."
    },
    {
        "id": "09nyy",
        "description": "Sjonglering er kunstferdig manipulasjon av gjenstander som krever øvet ferdighet. Gjenstandene - typisk baller, ringer eller kjegler - kastes og mottas i forskjellige repeterende og systematiske mønstre. Andre aktiviteter som faller inn under samlebegrepet sjonglering, er blant annet diabolo, devil sticks, sigarbokser, kontaktsjonglering, fotballtriksing og jojo. Begrepet brukes også i overført betydning, som for eksempel «sjonglering av tall i regnskap» eller «sjonglering av mange oppgaver på en gang».\nOrdet sjonglør eller gjøgler kommer av det franske ordet «jongleur», som igjen har sin opprinnelse i latin «ioculari» og «iocus», som betyr vits. Middelalderens gjøglere underholdt både med sang og andre kunster."
    },
    {
        "id": "017dv8",
        "description": "Fuglekikking, er en hobby eller fritidsaktivitet som innebærer observasjon av fugler med kikkert, teleskop eller det blotte øye. I tillegg innebærer fuglekikking gjerne lytting og identifikasjon av fuglesang, da mange fuglearter er lettere å identifisere ved hjelp av deres sang og lyd enn ved å studere fjærdrakten. I motsetning til ornitologer, som er profesjonelle biologer som benytter vitenskapelige metoder i sine studier, er fuglekikkere amatører som benytter sin hobby til rekreasjon, gjerne kombinert med andre typer friluftsliv."
    }
]