[
    {
        "id": "0_k2",
        "description": "Muurahaiset ovat heimo yhdyskunnittain eläviä pieniä myrkkypistiäisiä, jonka yli 12 000 kuvatusta lajista Suomessa elää noin 60. Muurahaisten heimo on ollut olemassa jo yli sadan miljoonan vuoden ajan, joten ne ovat erittäin vanha eläinryhmä verrattuna esimerkiksi ihmiseen.\nMuurahaiset ovat hyvin sopeutuvaisia eläimiä, minkä ansiosta ne ovatkin levittäytyneet kaikkialle maapallolle napa-alueita ja muutamia etäisiä saaria lukuun ottamatta. Muurahaisten yhdyskuntiin saattaa kuulua jäseniä vain muutamista aina kymmeniin tuhansiin yksilöihin riippuen lajista. Muurahaisten selvin tuntomerkki on vyötärö, joka muodostuu yhdestä tai useammasta jaokkeesta.\nMuurahaisia tutkiva tiede on nimeltään myrmekologia ja muurahaistutkijoita sanotaan myrmekologeiksi."
    },
    {
        "id": "01dws",
        "description": "Karhut on petoeläinten lahkoon kuuluva nisäkäsheimo. Karhujen kehitys alkoi koiraeläintä, näätää tai matalaa ilvestä muistuttaneesta Ursavuksesta, joka eli noin 20–10 miljoonaa vuotta sitten. Etruskikarhu kehittyi ennen suuria jääkausia. Luolakarhu eli viime jääkaudella. Nykyinen karhu kehittyi noin 70 000 vuotta sitten, ja levisi Amerikkaan 70 000–40 000 vuotta sitten."
    },
    {
        "id": "01h3n",
        "description": "Mehiläiset ovat pistiäisten lahkoon kuuluva ryhmä. Ne kuuluvat yläheimoon mesipistiäiset.\nRyhmän tunnetuin laji on tarhamehiläinen. Se elää parvissa ja esiintyy Suomessa käytännössä ainoastaan tarhattuna. Yleisimmät Suomessa tarhatut rodut ovat italialainen, krainilainen ja buckfast. Useimmat mehiläislajit eivät kuitenkaan muodosta yhdyskuntaa vaan viihtyvät erakkona."
    },
    {
        "id": "015p6",
        "description": "Linnut ovat munivia ja höyhenpeitteisiä selkärankaisia, joiden siivet antavat useimmille niistä lentokyvyn. Myös lentokyvyttömät linnut polveutuvat nykykäsityksen mukaan lentävistä kantamuodoista. Linnut ovat nisäkkäiden tavoin tasalämpöisiä. Nykytiedon mukaan ne kehittyivät hirmuliskoista jurakaudella. Höyhenpeite ja sulat linnuille kehittyivät suomuista alun perin ruumiin lämpimänä pitämiseksi, mutta kun varsinkin yläraajoissa ne kehittyivät entisestään, ne alkoivat mahdollistaa lentämisen. Lintuja tunnetaan yli 9 000 lajia; ne ovat siten monimuotoisin maalla nykyään elävien selkärankaisten luokka. Linnut ovat melko helposti muista eläinryhmistä erotettava ryhmä, mitä kuvastaa se, että kielissä yleensä on jo kansanomaisessa sanavarastossa lintua tarkoittava sana eikä niille ole yleensä tarvinnut luoda oppitekoista yleisnimitystä toisin kuin esimerkiksi nisäkkäille ja matelijoille."
    },
    {
        "id": "01x_v",
        "description": "Kamelit on kamelien heimoon kuuluva kaksivarpaisten sorkkaeläinten suku. Varsinaisten sorkkien sijaan niillä on varpaissa pehmeät anturatyynyt ja suuret kynnet. Sukuun kuuluu kaksi lajia, yksikyttyräinen dromedaari ja kaksikyttyräinen kameli. Kamelien lähimpiä sukulaisia ovat samaan heimoon kuuluvat laamat ja vikunjat.\nKamelit märehtivät, mutta kamelien heimo ei kuulu perinteiseen märehtijöiden alalahkoon toisin kuin esimerkiksi nauta ja hirvi. Kuten naudalla, myös kameleilla on useita mahoja, mutta niiden jakautuminen kammioiksi on erilainen. Yleisesti katsotaan kamelin mahoja olevan kolme, vaikka viimeisessä on toiminnallisesti kaksi osaa."
    },
    {
        "id": "01yrx",
        "description": "Kissa eli kesykissa tai kotikissa on metsäkissasta polveutuva ja petoeläinten lahkon kissaeläinten heimoon kuuluva kesy nisäkäslaji.\nKissapopulaatioita kesyyntyi ehkä jo heti maanviljelyksen alkuvaiheessa. Kissa ei ole pelkästään kotilemmikki, vaan maalla ja etenkin maatiloilla kissat ovat hyötyeläimiä hiirien, rottien ja muiden tuholaisten pyydystäjinä. Kissat leikkivät mielellään, varsinkin nuorina, mutta harjoittelevat aikuisinakin leikkimällä saalistusta. Kissa on siisti eläin: se oppii helposti tekemään tarpeensa hiekkalaatikolle ja pitää itsensä puhtaana nuolemalla turkkinsa. Tyytyväisen kissan sanotaan kehräävän eli hyrisevän. Kissat voivat kehrätä myös hermostuneina, loukkaantuneina tai esimerkiksi tappelun jälkeen alistumisen ja hyväntahtoisuuden merkiksi. Kissa voi oppia erilaisia temppuja kuten koirakin, esimerkiksi istumaan tai seisomaan takatassuillaan. Joskus tosin kissa saattaa hyvin tietää mitä siltä odotetaan, mutta valitsee itse toisin.\nKissat elävät tavallisesti 14–20-vuotiaiksi, mutta hyvin hoidettuna ja asianmukaisesti ruokittuna yli 20 vuoden ikä ei ole poikkeuksellinen. Vanhimmaksi elänyt kissa oli kuollessaan 38-vuotias ja 3 päivän ikäinen. Tällä hetkellä vanhimman kotikissan uskotaan olevan 39-vuotias."
    },
    {
        "id": "09b5t",
        "description": "Kana on kanalintujen lahkoon kuuluva kesytetty lintu. Kana on yksi yleisimmistä kotieläimistä lähes kaikkialla maailmassa. Kananmunien lisäksi ravintona hyödynnetään lihaa. Koiraspuolista lintua kutsutaan kukoksi. Kana polveutuu aasialaisesta punaviidakkokanasta. Kanoja pidetään munien ja lihan vuoksi, mutta myös lemmikkeinä. Lihantuotannossa käytettäviä kanoja kutsutaan broilereiksi."
    },
    {
        "id": "01xq0k1",
        "description": "Nauta on märehtiviin sorkkaeläimiin kuuluva nisäkäs. Lajin naarasta kutsutaan lehmäksi, ja uros on sonni eli härkä, joista jälkimmäistä nimitystä käytetään erityisesti kuohitusta uroksesta. Poikaset ovat vasikoita. Nuoresta, ensi kertaa poikivasta naaraasta käytetään nimitystä hieho tai juuri poikinutta lehmää kutsutaan nimellä hieholehmä tai ensikko.\nNauta kuuluu sorkkaeläinten lahkoon ja onttosarvisten heimoon. Naudan luonnonvarainen kantamuoto alkuhärkä kuoli 1600-luvulla sukupuuttoon.\nNaudat syövät varsinkin ruohokasveja ja muita puuvarrettomia maakasveja, ja niitä hyödynnetään karjaeläiminä. Pohjoisissa oloissa, esimerkiksi Suomessa, nautoja on vanhastaan pidetty kesäisin ulkona laitumella, talvella sisätiloissa navetassa. Nykyään suurilla tiloilla laidunnus käy harvinaisemmaksi, mutta luonnonmukaisessa tuotannossa ja mahdollisesti eläinten hyvinvointitukeen sitoutuneilla tiloilla laki edellyttää eläimille kesällä laiduntamismahdollisuuden. Naudat pystyvät käsittelemään kasviravintoa moniosaisen mahalaukkunsa avulla, joka koostuu pötsistä, verkkomahasta, satakerrasta eli lehtimahasta ja juoksutusmahasta. Märehtiessään naudat palauttavat syömänsä ruuan pötsistä ruokatorvea pitkin takaisin suuhunsa ja pureskelevat sen uudelleen hienommaksi. Näin naudat saavat hyödynnettyä ravintoaineita paremmin. Rehuksi naudat saavat kesällä nurmirehua ja talvella säilörehua ja heinää ja yleensä myös väkirehua."
    },
    {
        "id": "0bwd_0j",
        "description": "Norsut eli elefantit ovat suurimpia maalla eläviä nisäkkäitä. Norsut on norsueläinten lahkon viimeinen elossa oleva heimo, ja siihen kuuluu nykyisin kolme lajia: aasiannorsu eli intiannorsu, savanninorsu eli pensasnorsu ja metsänorsu. Norsujen heimoon luetaan myös sukupuuttoon kuollut mammuttien suku.\nSavanninorsua ja metsänorsua pidettiin aiemmin saman afrikannorsuksi kutsutun lajin alalajeina, mutta DNA-tutkimukset ovat osoittaneet niiden olevan erillisiä lajeja. Aasiannorsua kutsutaan joskus intiannorsuksi, mutta aasiannorsu on parempi nimitys, koska laji elää kolmentoista Aasian valtion alueella.\nVielä viime jääkauden aikaan eli useita muita norsueläinten heimoja ja lajeja. Sukupuuttoon kuolleita lajeja ovat muun muassa mammutit, mastodontti, platybelodon ja amebelodon.\nNorsut ovat painavimpia maanisäkkäitä. Ne ovat myös toiseksi korkeimpia, vain kirahvit ovat niitä korkeampia. Norsun poikasen sikiönkehitys on pisin maaeläimillä tunnettu, 20–22 kuukautta. Syntyessään norsunpoikanen painaa noin sata kilogrammaa. Norsu elää normaalisti 60–70 vuoden ikäiseksi, jollei sitten kuole ennenaikaisesti esimerkiksi salametsästäjien surmaamana. Suurin koskaan punnittu norsu ammuttiin Angolassa vuonna 1975. Tuo yksilö painoi 12 tonnia. Tyypillisesti savanninorsu-uros kasvaa neljä metriä korkeaksi ja 7 500 kilogramman painoiseksi. Naaras painaa noin puolet uroksen painosta."
    },
    {
        "id": "03k3r",
        "description": "Hevonen eli kesyhevonen on suurikokoinen kavioeläinten lahkoon ja hevoseläinten heimoon kuuluva nisäkäs, jota ihminen on jo vuosituhansia sitten kesyttänyt kotieläimeksi. Sen villimuoto on Mongolian alueella elävä przewalskinhevonen.\nHevosta on käytetty ratsuna, veto- ja kantojuhtana sekä vetoeläimenä maatalous- ja metsätöissä. Traktorit ja autot ovat 1900-luvulla pitkälti syrjäyttäneet hevosen aiemmista käyttötarkoituksistaan, ja hevosesta on ainakin teollistuneissa maissa tullut lähinnä harrastuseläin. Moni työskentelee silti yhä ammatikseen hevosalalla. Suomessa arvioidaan hevosalalla työskentelevän kokopäiväisesti noin 4 500 ja osa-aikaisesti noin 9 000 henkilöä."
    },
    {
        "id": "08pbxl",
        "description": "Apinat ovat kädellisten lahkoon kuuluvia nisäkkäitä. Ryhmä jaetaan uuden maailman apinoihin ja vanhan maailman apinoihin."
    },
    {
        "id": "07bgp",
        "description": "Lammas on sorkkaeläinten lahkoon kuuluva nisäkäs. Lammasta pidetään muflonin kesynä muotona. Lammas kesytettiin Lähi-idässä noin 10 000 vuotta sitten. Kesylampaita on yli 800 rotua. Vuonna 2007 Suomessa lampaita oli noin 119 000 ja lampoloita noin 1 900. Suomessa lampaita voi usein nähdä maatiloilla, maaseutunäyttelyissä ja kotieläinpuistossa. Lammaskarjan kasvattajaa kutsutaan lampuriksi. Uroslammasta kutsutaan pässiksi, naaraslammasta uuheksi, nuorta lampaanpoikasta karitsaksi ja kuohittua pässiä oinaaksi. Lammas elää keskimäärin 10–12-vuotiaaksi. Vanhin lammas oli kuollessaan 23 vuoden 7 kuukauden ja 28 päivän ikäinen. Lammas on laumaeläin.\nLammas on alkuaan kesytetty lihan ja maidon saamiseksi. Silloisen lampaan päällyskarva oli karkeaa, ja sen alla oli lyhyt aluskarva. Karva vaihtui keväällä. Nykyisen lampaan villa kasvaa jatkuvasti noin 2 000 vuotta sitten tapahtuneen mutaation vuoksi. Arkeologian aineistossa se todetaan siitä, että niihin aikoihin yleistyvät keritsimet ja villakammat häviävät.\nSuomenlampaan esivanhemmat rautakaudella noin 1000 jaa. ovat kadonnutta lammastyyppiä. Skotlantilainen soay-lammas muistuttaa pronssikautista tummanruskeaa lammasta."
    },
    {
        "id": "02g2w1",
        "description": "Mississippinalligaattori on suurin alligaattorilaji. Sen pituus on noin 3 m koirailla, naarailla vähemmän, mutta pisin tavattu yksilö on ollut 5,8 m pitkä. Sillä on vaalea vatsa, jossa ei ole luutumia tai sarveistumia, ja sitä on metsästetty nahkansa vuoksi."
    },
    {
        "id": "0qqk",
        "description": "Revonhännät eli amarantit on trooppisilla ja subtrooppisilla seuduilla esiintyvä kasvisuku. Etelä- ja Keski-Amerikan intiaanit ovat tunteneet ravitsevan alkuviljan, amarantin jo tuhansia vuosia.\nInkojen kiwicha, punarevonhäntä viihtyy Suomessa yksivuotisena koristekasvina. Suku on saanut nimensä Antiikin Kreikan myyttisen amarantin mukaan - Kreikassa amaranttia pidettiin myyttisenä, kuihtumattomana kukkana."
    },
    {
        "id": "047v4b",
        "description": "Latva-artisokka on monivuotinen ruohovartinen viljelyskasvi. Se voi kasvaa jopa kaksi metriä korkeaksi. Latva-artisokasta syötäväksi kelpaava osa on mehevät kehtosuomut ja kukkapohjus. Ne kerätään kukkien ollessa nupulla. Nuput kasvavat lehtihankoihin.\nKasvi on alun perin kotoisin Pohjois-Afrikasta tai Sisiliasta, josta se on kulkeutunut vähitellen Eurooppaan. Ensimmäinen kirjallinen tieto kasvin esiintymisestä Manner-Euroopasta on vuodelta 1466, jolloin mainittiin, että kasvi on siirretty Napolista Firenzeen.\nLatva-artisokan kasvukausi on hyvin pitkä, Suomessa taimet pitää esikasvattaa jo helmikuulla, että ne ehtivät tehdä satoa. Periaatteessa latva-artisokka on monivuotinen, mutta selvitäkseen ankarista talvista se tarvitsee kylmillä alueilla tehokkaan suojauksen."
    },
    {
        "id": "0cjs7",
        "description": "Parsa on vihannes. Parsaksi kutsutaan yleensä Asparagus-sukuun kuuluvan ruokaparsan nuoria versoja.\nParsaa on ennen käytetty myös lääkekasvina. Parsaa on käytetty jo hyvin varhain ravintokasvina sen hienon maun ja diureettisten ominaisuuksien vuoksi. Parsa mainitaan maailman vanhimmassa tunnetussa keittokirjassa, Apiciuksen teoksessa De re coquinaria 200-luvulta.\nParsa on melko vaativa kasvi, joka tuottaa satoa vasta kolmantena keväänä. Viljelymaa tulisi olla kalkitettua ja hieman savista.\nValkoinen ja vihreä parsa ovat itse asiassa samaa kasvia. Vihreän parsan sato korjataan, kun versot ovat kasvaneet n. 15 cm korkuisiksi. Valkoista parsaa saadaan korjaamalla sato \"maan alta\" heti kun versojen kärjet ovat pinnalla.\nYksinkertaisimmillaan parsanversoja keitetään tai höyrytetään kunnes ne pehmenevät ja tarjotaan kevyen kastikkeen tai voisulan kanssa. Parhaaseen lopputulokseen päästään kuitenkin sitomalla versoja nipuksi ja laittamalla nippu pystyasennossa kiehuvaan veteen, jolloin versojen tyvet keittyvät ja pehmeämmät kärjet höyryttyvät. Parsan keittämiseen on myös erityisiä, pohjasta rei'itettyjä astioita, jolloin oikeaoppinen keittäminen onnistuu vieläkin paremmin."
    },
    {
        "id": "01cbb3",
        "description": "Juurikas on revonhäntäkasvien heimoon ja savikkakasvien alaheimoon kuuluva kasvi.\nLajin villi muoto rantajuurikas kasvaa luonnonvaraisena Välimeren ja Länsi-Euroopan rannikoilla Länsi-Ruotsia myöten. Se on sopeutunut korkeaan suolapitoisuuteen kasvuympäristössään. Viljeltyjä muunnoksia kasvatetaan ihmisten ja eläinten ravinnoksi lähes kaikkialla maapallolla. Näihin kuuluvat:\n⁕punajuurikas\n⁕valkojuurikas\n⁕rehujuurikas\n⁕sokerijuurikas\n⁕keltajuurikas\n⁕lehtimangoldi\n⁕ruotimangoldi."
    },
    {
        "id": "0hkxq",
        "description": "Parsakaali on ristikukkaiskasveihin kuuluva viljelykasvi, joka on kaalin muunnos. Sen kukinto ja varret ovat vihreät. Ulkonäöltään parsakaali muistuttaa lähisukulaistaan kukkakaalia. Nimestään huolimatta parsakaali ei ole sukua parsalle. Parsakaalista käytetään toisinaan sen italiankielistä nimeä broccoli.\nParsakaalia on viljelty mahdollisesti jo antiikin Rooman aikana Etelä-Euroopassa. Pohjoismaissa sitä on alettu viljellä vasta hiljattain."
    },
    {
        "id": "0fbw6",
        "description": "Keräkaali on kaalin muunnos. Keräkaalista on jalostettu viljelyyn runsaasti erilaisia lajikkeita, jotka muodostavat Capitata-lajikeryhmän. Tähän kuuluu tavallisen keräkaalin eli valkokaalin lisäksi punakaali- ja suippokaalilajikkeet.\nKeräkaalilla on kookkaat lehdet, ja osa joka syödään, on yhteen kiertyneiden nuorten lehtien muodostama kasvin keskiosa eli päätesilmu. Kaali sisältää runsaasti C-vitamiinia ja kalsiumia. Suomalaiset syövät vuodessa keskimäärin noin kolme kiloa valkokaalia henkeä kohti."
    },
    {
        "id": "0fj52s",
        "description": "Porkkana on juureksena viljelty sarjakukkaiskasvi. Sen paksuuntunut pääjuuri on väriltään tavallisesti oranssi, ja siinä on puunkuorta muistuttava ohut kuori. Juuri sisältää runsaasti A-vitamiinin esiastetta beta-karoteenia, joka antaa sille oranssin värin. Porkkana on perunan jälkeen Suomen suosituin juures; sitä syödään jopa yhdeksän kiloa henkeä kohden vuodessa.\nViljelykseen porkkana otettiin ensimmäiseksi Keski-Aasiassa, mahdollisesti Afganistanissa. Euroopassa sitä on viljelty viimeistään 1100-luvulta lähtien. Useimmat nykyisin viljellyt lajikkeet polveutuvat Hollannissa 1700-luvulla viljellyistä porkkanoista.\nPorkkanan villimuoto kasvaa kaikkialla Keski-Euroopassa ja laajalti Aasiassa yleisenä muun muassa laitumilla ja tienvarsilla. Sen juuri on yleensä puiseva ja syötäväksi kelpaamaton, paitsi satunnaisesti esiintyvillä mutanttiyksilöillä, joista viljellyt lajikkeet onkin jalostettu. Suomessa villiporkkana on harvinainen, koska se ei yleensä selviä talven yli voidakseen toisena vuotenaan tuottaa siemeniä. Sen ensimmäisen vuoden taimia saattaa kuitenkin kesäisin kasvaa esimerkiksi satama-alueilla, joihin sen siemeniä helposti kulkeutuu ulkomailta."
    },
    {
        "id": "015w7p",
        "description": "Kukkakaali on kaalin muunnos. Kukkakaalilla on ylöspäin varsilehtien suojaama kupu, joka on muodostunut nuorista kutistuneista epämuodostuneista kukinnoista. Se muistuttaa rakenteeltaan, vaikka ei väriltään parsakaalia. Kukkakaalista löytyy myös eksoottisen näköisiä muunnelmia, kuten Romanesco, jonka kukinnot ovat täysin symmetrisiä ja muodostavat fraktaalikierteitä.\nKukkakaalia syödään useimmiten keitettynä tai höyrytettynä, joskus gratiinissa, mutta se sopii myös raakana dipattavaksi. Raa'assa kukkakaalissa on paljon C-vitamiinia mutta se aiheuttaa helposti ilmavaivoja. Kukkakaali on tärkeä kesäkeiton ainesosa.\nKukkakaalin viljely on vaikeampaa kuin muiden kaalilajikkeiden. Suomen ilmastossa taimia pitää esikasvattaa sisällä. Siihen tulee helposti tuhohyönteisiä. Liian lämpimässä ilmastossa kukkakaali ei tuota kukintoja.\nKukkakaalia on viljelty parin tuhannen vuoden ajan Egyptissä, Syyriassa ja Turkissa."
    },
    {
        "id": "01xj_",
        "description": "Selleri on Etelä- ja Keski-Euroopasta kotoisin oleva viljelykasvi, josta on kehitetty useita viljelymuotoja. Salaateissa ja liemiruokien mausteena käytettävän mukulasellerin juurimukula on turpea ja vaaleamaltoinen, lehtisellerin lehtiruoteja ja lehtiä käytetään vihanneksena ja raakasalaattina. Myös sellerin siemeniä käytetään keittojen ja muhennosten mausteina. Eräitä lajeja on käytetty mm. lääkekasveina.\nSellerit ovat kaksivuotisia ja hidaskasvuisia. Kasvaakseen ne tarvitsevat pitkän ja lämpimän kesän, jonka jälkeen ne korjataan myöhään syksyllä.\nSelleri on yksi yleisimpiä allergisoivia ruoka-aineita. Selleri voi altistaa kasviperäiseen valoherkistymään eli fytofotodermatiittiin."
    },
    {
        "id": "02nm6c",
        "description": "Lehtimangoldi, jota kutsutaan myös nimellä lehtijuurikas, on juurikkaan muunnos.\nLehtimangoldi on kaksivuotinen kasvi joka kasvattaa ensimmäisenä vuotena paksumaltoisista ja leveäruotisista lehdistä muodostuvan lehtiruusukkeen. Lehtimangoldin juuret ovat haaroittuneet eivätkä erityisen paksuuntuneita päinvastoin kuin toisella muunnoksella, punajuurikkaalla.\nLehtiruodiltaan leveitä ja pitkiä lajikkeita nimitetään ruotimangoldeiksi. Näillä lehtiruoti voi olla jopa 20 cm leveä ja puoli metriä pitkä. Siinä missä tavallista lehtimangoldia käytetään pinaatin tavoin, ruotimangoldia käytetään parsan tavoin."
    },
    {
        "id": "053wn",
        "description": "Maissi on viljelykasvi, joka on alkujaan kotoisin Amerikasta. Se on korkea heinäkasvi, joka on nykyään yksi tärkeimmistä viljelykasveista. Maissi kasvaa yleensä yli 2,5-metriseksi, mutta pituuteen vaikuttavat olosuhteet ja jotkin lajikkeet kasvavat jopa 7 metrin korkuisiksi. Syötäväksi kelpaavat siemeniksi kehittyneet kukinnot, joissa siemenet ovat tasaisissa riveissä. Kehittyneessä kukinnossa on muutamia satoja siemeniä."
    },
    {
        "id": "015x4r",
        "description": "Kurkku on kurkkujen sukuun kuuluva yleisesti viljelty yksivuotinen ruohovartinen vihanneskasvi. Sen juuret viihtyvät lähellä maanpintaa ja leviävät laajalle. Kasvutapa on köynnösmäinen ja lehtihangoista kasvaa kärhiä, joiden avulla kasvi pystyy kiipeämään. Siitä käytetään hyväksi sen hedelmä, joka kasvitieteellisesti on pohjusmarja."
    },
    {
        "id": "0cdk2",
        "description": "Munakoiso eli aubergiini on koisokasvien heimoon ja varsinaisiin koisoihin kuuluva monivuotinen kasvi, jota kuitenkin viljellään yleensä yksivuotisena. Sen ravinnoksi käytettävä osa, hedelmä, on kasvitieteellisesti marja, mutta kulinaarisessa mielessä lähinnä vihannes. Munakoisoiksi kutsutaan myös useiden muiden Solanum-lajien hedelmiä. Nykyisin eurooppalaisista kaupoista löytää enimmäkseen pitkälle jalostettuja, tummanvioletteja munakoisoja. Sellaisen hedelmä on kuin violetti kesäkurpitsa. Muualla maailmassa munakoisoja on eri värisiä ja -muotoisia. Ainakin kaukoidässä munakoisosta kasvatetaan pienempiä, herkullisiksi mainittuja muotoja, jotka muistuttavat muodoltaan kananmunaa tai jopa suurta hernettä ja ovat väriltään violetin lisäksi vihreitä, oransseja tai punaisia. Jotkin munakoisot taas ovat hyvinkin pitkänomaisia. Muitakin värejä ja muotoja tunnetaan. Jotkin koristeelliset munakoisot, kuten valkoinen, kananmunan näköinen S. ovigerum on varmuuden vuoksi syytä jättää syömättä, sillä ne saattavat sisältää haitallisessa määrin myrkyllisiä glykoalkaloideja, kuten solaniinia. Afrikassa munakoiso-nimeä käytetään ainakin S. aethiopicum -kasvin punaisista marjoista."
    },
    {
        "id": "022p79",
        "description": "Endiivi on lehtivihannes sikurien suvussa. Se sekoitetaan usein salaattisikuriin, ja lajit ovat lähisukulaisia.\nEndiivi voi kasvaa metrin korkeaksi ja 30 cm leveäksi.\nIlmeisesti endiivin viljelyn ovat aloittaneet jo muinaiset egyptiläiset, joilta roomalaiset ja kreikkalaiset oppivat tämän salaattivihanneksen viljelyn.\nEndiiviä tunnetaan kolme kasvumuotoa: leveälehtiset endiivit, joita on kähärälehtinen, sileälehtinen sekä kapealehtinen kähäräendiivi. Antiikin aikainen kasvimuoto on ollut leveälehtinen siloendiivi, ja kähärämuunnos on ensimmäistä kertaa kuvattu vasta vuonna 1586. Kapealehtinen kähäräendiivi, joka on nykyisin suosituin lajimuunnos, on paljon uudempaa perua ja se tunnetaan myös nimellä friseesalaatti."
    },
    {
        "id": "017dqv",
        "description": "Fenkoli eli saksankumina on sarjakukkaiskasveihin kuuluva viljelykasvi. Tuore fenkoli on sellerin tapaan käytettävä hyvin aromaattinen vihannes. Fenkolin siemeniä käytetään mausteena. Fenkolia kasvaa luonnostaan Välimeren alueella, missä sitä onkin käytetty aina vanhoista egyptiläisistä kulttuureista asti. Fenkolin aromaattinen pääaine on anetoli, jota on myös aniksessa.\nFenkolista erotetaan kaksi yleistä muunnosta, maustefenkolista käytetään lähinnä siemeniä, kun taas salaattifenkoli eli mukulavenkoli eli italiankumina kasvattaa tyvelleen sipulimaisen pullistuman jota käytetään vihanneksena. Salaattifenkolia voidaan syödä sekä sellaisenaan että kypsennettynä.\nNykyisin fenkoliöljyä käytetään paljon yskänlääkkeissä.\nKreikkalaisen mytologian tarun mukaan Prometheus toi ihmisille tulen fenkolin varressa."
    },
    {
        "id": "0dbrl",
        "description": "Valkosipuli eli kynsilaukka on monivuotinen narsissikasvien heimoon kuuluva viljelyskasvi, jonka sipulia käytetään mausteena tuoreeltaan tai kuivattuna. Valkosipulin alkuperästä ei ole varmaa tietoa, mutta säilyneiden dokumenttien perusteella ainakin jo muinaiset egyptiläiset pitivät sitä tärkeänä ravintokasvina. Pohjolassakin valkosipulia on viljelty jo viikinkiaikana, mutta 1800-luvulla sen viljely ja käyttö jostakin syystä ehtyi. Nykyään valkosipulia kuitenkin käytetään yhä enemmän suomalaisessakin keittiössä."
    },
    {
        "id": "02r5_b",
        "description": "Lehtikaali on tummanvihreä, voimakkaanmakuinen lehtivihannes. Sitä käytetään keittoihin, salaatteihin ja muhennoksiin. Lehtikaalissa on paljon rautaa ja C-vitamiinia, sekä karoteenia, kalsiumia ja proteiineja. Lehtikaalin energiasisällöstä 39 prosenttia tulee proteiineista, kun sama luku keräkaalin kohdalla on vain 20. Lehtikaali onkin kasvissyöjien suosiossa rauta-, kalsium- ja proteiinipitoisuutensa takia.\nLehtikaalia kasvatetaan myös koristeeksi. Koska se kestää kylmää, se sopii syyskesän kukkaistutusten joukkoon. Erityisen koristeellinen on punalehtinen lehtikaali."
    },
    {
        "id": "04bk6",
        "description": "Kyssäkaali eli kaalirapi on kaalin muunnos, joka on yleinen viljelykasvi Etelä- ja Keski-Euroopassa."
    },
    {
        "id": "0666h8",
        "description": "KUKA on maailmanlaajuisesti toimiva saksalainen teollisuusrobottien ja tehdasautomaatioratkaisujen tuottaja. Kuka Roboticsilla on maailmalla 25 tytäryhtiötä, muun muassa Yhdysvalloissa, Kanadassa, Meksikossa, Brasiliassa, Argentiina, Kiinassa, Japanissa, Koreassa, Taiwanissa, Intiassa ja Chile, sekä useimmissa Euroopan maissa. Useimmat niistä tuottavat myynti- ja huoltopalveluita. Yrityksen nimi, KUKA, on lyhenne sanoista Keller und Knappich Augsburg. Se on myös KUKAn tuottamien teollisuusrobottien ja muiden tuotteiden rekisteröity tavaramerkki."
    },
    {
        "id": "013__5",
        "description": "Purjo eli purjosipuli on sipulin sukuinen mauste- ja vihanneskasvi. Sen lehtien tyvi kasvaa lieriönmuotoiseksi tupeksi, joka pysyy valkoisena kun se pidetään maan alla multaamalla purjopenkkiä. Valkoisen osan pituuden perusteella määritellään purjon laatuluokitus."
    },
    {
        "id": "0fqlj",
        "description": "Lehtisalaatti on asterikasveihin kuuluva yksi- tai kaksivuotinen kasvi, jota kasvatetaan lehtivihannekseksi. Siitä on jalostettu useita erimuotoisia lajikkeita, mm. keräsalaatti, bataviasalaatti ja jääsalaatti.\nNuorella kasvilla on lyhyt varsi ja ohuet, laajat lehdet. Se korjataan yleensä ennen kukkimista, mutta jos kasvin annetaan kasvaa, se tuottaa liki metrin korkuisen pönäkän kukkavarren.\nLehtisalaatissa on runsaasti vettä, sillä siinä on sitä enemmän kuin lehmänmaidossa.\nLehtisalaatti on perinteinen salaatin raaka-aine. Jo antiikin aikana sillä tiedettiin olevan terveydellisiä vaikutuksia. Tummissa ja kitkerissä lajikkeissa on antioksidantteja.\nNykyisin lehtisalaattia kasvatetaan pienissä ruukuissa ja myydään ruukkuineen."
    },
    {
        "id": "025s18p",
        "description": "Okra on hieman palkohernettä tai palkopapua muistuttava vihreä kotahedelmä. Se on peräisin tropiikin alueelta, luultavasti Afrikasta tai Aasiasta. Okra levisi mustien orjien mukana ensin uudelle mantereelle, jossa sillä on edelleen vankka jalansija sekä kreolilaisessa että cajun-keittiössä.\nOkra kasvaa noin 1,8 m korkeaksi. Sen kukat ovat keltaisia, mutta keskusta on punainen. Okra vaatii pitkän ja kuuman kesän menestyäkseen, joten Suomessa sitä ei voi viljellä.\nOkran hedelmässä on pieniä siemeniä ja tärkkelyspitoista kasvilimaa. Keitettäessä okralima saostaa pataruoat perunajauhojen tapaan.\nOkran sukuun, Abelmoschus, kuuluu kaikkiaan viitisentoista lajia, jotka ovat kotoisin trooppisesta Afrikasta ja Aasiasta. Suku on aiemmin yhdistetty sukuun Hibiscus, hibiskukset. Lajit ovat yksi-, kaksi- tai lyhytikäisiä monivuotiskasveja, joiden kaarna on lujarakenteista. Sen vuoksi joitakin okralajeja on käytetty myös kuitukasveina. Lehdet ovat vaahteran lehtiä muistuttavia, sormiliuskaisia. Tropiikin kuivilla alueilla eräät lajit selviävät kuivan kauden läpi suuren mukulan ansiosta, vaikka maanpinnan yläpuoliset kasvinosat kuolevat. Kukat muistuttavat hibiskusten kukkia ja ovat väriltään keltaisia, vaaleanpunaisia, oranssinvärisiä tai punaisia. Useita lajeja käytetään viehättävinä koristekasveina. Meillä niitä voidaan viljellä yksivuotisina kesäkukkina."
    },
    {
        "id": "0dj75",
        "description": "Keltasipuli, eli kepasipuli tai tavallinen sipuli on tunnetuin ja yleisimmin käytetty Allium-suvun syötävä kasvi. Koko Allium-sukua kutsutaan sipuleiksi, ja tämäntyyppistä turvonnutta lehtityveä, johon kasvi varastoi ravintoa seuraavalle vuodelle, sanotaan myös sipuliksi.\nSipulia on viljelty ainakin vuodesta 3500 eaa. Aasiassa. Muun muassa pyramidien rakentajat söivät ja viljelivät sipulia. Sipulia on helppo viljellä, kuljettaa ja varastoida. Sipulin syömisestä on merkkejä palestiinalaisissa pronssikauden jäänteissä jo 5000 eaa., mutta nämä ovat voineet olla villejä sipuleita.\nSipulissa on raakana voimakas haju ja terävä maku, joka katoaa jos sipuli kypsennetään."
    },
    {
        "id": "01xfpd",
        "description": "Palsternakka on kaksivuotinen sarjakukkaiskasvi, jonka ensimmäisenä vuonna kasvattamaa juurta käytetään juureksena."
    },
    {
        "id": "0g5s7",
        "description": "Herne on herne­kasvien heimoon kuuluva iki­vanha viljelyskasvi. Sitä viljellään sekä ihmis­ravinnoksi että rehuksi. Siitä käytetään ravinnoksi yleensä siemenet, mutta joidenkin lajikkeiden palotkin ovat syötäviä."
    },
    {
        "id": "0fg0m",
        "description": "Maapähkinä on hernekasveihin kuuluva kasvi.\nMaapähkinä on kotoisin Etelä-Amerikasta. Kasvi kasvaa 30–50 senttimetriä korkeaksi. Kukat ovat muodoltaan hernekasveille tyypillisiä. Kukkimisen jälkeen varsi laskeutuu vähitellen maan tasalle, ja palot alkavat kehittyä maanpinnan alla. Yhdessä palossa on 1–3 siementä.\nMaapähkinää viljellään laajalti subtrooppisella ja lämpimänlauhkealla ilmastovyöhykkeellä. Suurimpia tuottajia ovat Intia, Kiina ja Yhdysvallat.\nMaapähkinät voi syödä sellaisinaan tai käyttää ruuanvalmistuksessa. Maapähkinä on myös tärkeä öljykasvi, jonka siemenistä puristetaan maapähkinäöljyä. Yhdysvalloissa suuri osa sadoista käytetään maapähkinävoin valmistukseen."
    },
    {
        "id": "05vtc",
        "description": "Peruna on koisokasvien heimoon kuuluva kasvi, jonka mukulaa käytetään ravintona. Peruna on yksi eniten käytetyistä ravintokasveista Euroopassa ja Etelä- sekä Pohjois-Amerikassa. Peruna kuuluu niiden yhdeksän viljelykasvin joukkoon, joiden avulla tuotetaan 75 prosenttia ihmisravinnosta.\nPerunakasvi on kooltaan pieni mutta suurilehtinen. Perunan mukulat kasvavat maan alla. Useimmiten perunan kuori on ruskea tai keltainen, mutta se voi olla myös violetti, punainen tai vaaleanpunainen. Sisältä peruna on usein vaalea, mutta on mahdollista, että se on sisältäkin kuoren värinen. Se sisältää noin 10 - 15 % tärkkelystä, vajaat 2 % proteiinia, ja tuoreena myös kohtalaisesti c-vitamiinia, joka kuitenkin osittain tuhoutuu useita kuukausiakin kestävän varastoinnin aikana. Maanpäällisessä osassa saattaa olla myös marjoja, jotka ovat solaniinipitoisuutensa vuoksi myrkyllisiä.\nSuomessa perunat istutetaan yleensä toukokuun loppupuolella ja sato korjataan syys- ja lokakuun vaihteen aikoihin. Poikkeuksena ovat varhaisperunat, joista ensimmäiset, silloin vielä varsin pienikokoiset, saatetaan nostaa jo toukokuun lopulla.\nPerunaa syödään monella tavalla valmistettuna kuten keitettyinä, paistettuina tai perunamuhennoksena. Kaikkein jauhoisimmat perunat, jotka keitettäessä rikkoontuisivat keitinveteensä, suositellaan höyrytettäviksi kiehuvan veden päällä, mikä on mahdollista välipohjallisella kattilalla, jossa välipohjan muodostaa ritilä. Teollisuus jalostaa perunaa esimerkiksi ranskalaisiksi perunoiksi ja perunalastuiksi eli sipseiksi. Joistakin perunalajikkeista valmistetaan myös perunajauhoa, joka on puhdasta tärkkelystä."
    },
    {
        "id": "05zsy",
        "description": "Kurpitsa on kurpitsoihin kuuluva köynnöskasvi, joka on kotoisin Keski-Amerikasta. Kasvin hedelmää käytetään ruoka-aineena ympäri maailman. Siemenistä voidaan puristaa ruokaöljyä tai ne syödään sellaisenaan. Nykyään kurpitsaa viljellään maailmanlaajuisesti. Kurpitsan päätuottajamaat ovat Venäjä, Turkki, Balkanin maat, Kiina ja Meksiko."
    },
    {
        "id": "015x5n",
        "description": "Retiisi ja retikka ovat ristikukkaiskasvien heimoon kuuluvia juureksia. Ne ovat peltoretikan läheisiä sukulaisia ja mahdollisesti siitä kehittyneitä. Retikka on muodoista huomattavasti vanhempi."
    },
    {
        "id": "0fl3p",
        "description": "Raparperi on tatarkasveihin kuuluva erittäin hapan vihannes, jonka meheviä lehtiruoteja käytetään ravinnoksi. Raparperi voidaan käyttää esimerkiksi piirakoissa, keitoissa ja hilloissa.\nRaparperi luultavasti tunnettiin keskiajalla, mutta sitä ei koskaan käytetty elintarvikkeena, vaan se luokiteltiin pikemminkin myrkylliseksi tai syötäväksi kelpaamattomaksi kasviksi. Vuonna 1612 raparperin lääkinnällisistä ominaisuuksista julkaistiin teos ”De Rhapontico”. Vielä 1700-luvulla kasvia pidettiin puhtaasti lääketieteellisenä yrttinä eikä sitä käytetty elintarvikkeeksi.\nRaparperin nimi tullee ikivanhasta kauppaväylästä, jota pitkin sitä vietiin maailmalle. Tehokkaana lääkekasvina pidettyä raparperia kasvoi Uralin rinteillä, ja sitä kuljetettiin Välimeren maihin pitkin Volgaa, barbaarien jokea - Rha Barbarum.\nRaparperi sisältää oksaalihappoa. Oksaalihappo sitoo elimistön soluista kalsiumia, jos sitä ei ole muuten saatavilla. Runsaina annoksina raparperia nautittaessa olisi syytä nauttia samalla kalsiumpitoista ruokaa tai juomaa, esimerkiksi maitoa. Kalsiumia on eniten luun soluissa, joten oksaalihaposta voi olla haittaa luustolle. Oksaalihappo voi pahentaa kihtipotilaan tai niveltulehdusta potevan vaivoja."
    },
    {
        "id": "016rh7",
        "description": "Pinaatti on ruohokasveihin kuuluva vihannes. Sen lehdet ovat \"ruttuiset\" ja tummanvihreät. Talvilajikkeiden väri on tosin hieman vaaleampi. Se on tullut Eurooppaan Persiasta 1000-luvulla, kun arabit valloittivat Espanjan. Persiassa sitä on viljelty ainakin jo neljännellä vuosisadalla. Arabialainen kirjailija Ibn al-Awam totesi pinaatista 1100-luvulla, että se on \"vihannesten prinssi\".\nPinaatti on tunnettu rautapitoisuudestaan, vaikka todellisuudessa siinä on yhtä paljon rautaa kuin vihreissä vihanneksissa keskimäärin. Sen sisältämät oksaalihapot kuitenkin vaikeuttavat raudan imeytymistä. Lisäksi oksaalihappo sitoo kalsiumia. Siksi pinaatti tarjotaankin usein maitokastikkeen kera. Pinaattia käytetään ruuanlaitossa yleensä kastikkeen osana tai täytteenä esimerkiksi pastassa. Täytteenä käytettäessä pinaatti yhdistetään usein ricotta-juustoon ja kananmuniin. Yleensä pinaatti kypsennetään keittämällä, mutta joitakin hentolehtisiä pinaattilajikkeita voi käyttää tuoreena salaatissa. Kypsennettäessä pinaatti painuu kasaan erityisen paljon. Litra tuoretta pinaattia saattaa kypsennyksen jälkeen olla tilavuudeltaan enää desin verran. Usein pinaattia käytetään värjäämään ruokaa. Paté tai terriini saa vihreän koristeraidan, kun johonkin osaan taikinaa lisätään hienonnettua pinaattia, mutta myös vihreä pasta on saanut värinsä pinaatista."
    },
    {
        "id": "0cl46",
        "description": "Nauris on ristikukkaiskasveihin kuuluva kaksivuotinen juurikasvi. Nauriin kiekkomaiseksi paisunut juuri oli yleinen ruokajuures Euroopassa, kunnes peruna korvasi sen 1700-luvulla. Kasvi on Suomessa muinaistulokas.\nNauriilla on puhtaan vihreät, nuorena karvaiset lehdet. Se sisältää paljon C-vitamiinia ja kestää hyvin kylmyyttä. Nauris on lanttua litteämpi ja pienempi.\nNauriin villi kantamuoto on peltokaali, joka on laajalle levinnyt, varsinkin peltojen ojissa kasvava rikkakasvi. Samasta luonnonvaraisesta kasvilajista on kehitetty myös rypsi ja kiinankaali. Lisäksi kasvi on aikoinaan risteytynyt lähisukuisen kaalin kanssa, ja tällaisista risteytymistä ovat saaneet alkunsa lanttu ja rapsi."
    },
    {
        "id": "02d9p2",
        "description": "Vesikrassit ovat nopeakasvuisia lehtivihanneksia joita on kasvatettu jo muinaisajoista asti. Ne ovat monivuotisia kaalin ja sinapin sukuisia kasveja, jotka elävät villeinä Euroopassa ja Keski-Aasiassa.\nNasturtium-suvussa on 314 lajia.\nVesikrassit kasvavat vedessä tai hyvin kosteilla alueilla. Niiden varret ovat onttoja ja kelluvat, kukat pieniä ja valkoisia.\nSuomessa vesikrassia kasvatetaan ja myydään usein versoina tai ituina: heti itämisen jälkeen kun sirkkalehti tai ensimmäiset kasvulehdet ovat näkyvissä. Mm. Briteissä ja Italiassa sitä kasvatetaan pienen salaatin kokoon, ja käytetään kuten sinappikaalia.\nVesikrassissa on paljon rautaa, kalsiumia ja foolihappoa, sekä A- ja C-vitamiinia. Kitkerän maun takia sitä ei yleensä kuitenkaan syödä sellaisia määriä, että se olisi hivenainelähteenä erityisen merkittävä."
    },
    {
        "id": "0jtc5",
        "description": "Siankärsämö on valkeakukkainen, ryydintuoksuinen niittyjen kukka. Sitä tavataan laajalla alueella Euroopassa, Aasiassa ja Pohjois-Amerikassa. Suomessa siankärsämö on muinaistulokas, jolla on monta kansanomaista nimitystä, kuten pyörtänöpöllö, pellonvanhin ja akantupakki."
    },
    {
        "id": "015fr",
        "description": "Brasilian liittotasavalta eli Brasilia on Etelä-Amerikan suurin valtio sekä pinta-alaltaan että asukasluvultaan, ja se on myös maailman viidenneksi suurin valtio sekä pinta-alaltaan että asukasluvultaan. Brasilian rajanaapurit ovat Uruguay, Argentiina, Paraguay, Bolivia, Peru, Kolumbia, Venezuela, Guyana, Suriname ja Ranskan Guayana. Etelä-Amerikan valtioista ainoastaan Chilellä ja Ecuadorilla ei ole yhteistä rajaa Brasilian kanssa. Maassa on sekä laajoja viljelysalueita että sademetsiä. Sen kerrotaan saaneen nimensä brasilianpuun mukaan.\nBrasilian suurimmat kaupungit ovat São Paulo ja Rio de Janeiro.\nArgentiinasta, Brasiliasta ja Chilestä on toisinaan käytetty yhteisnimitystä ABC-valtiot."
    },
    {
        "id": "0d060g",
        "description": "Kanada on Kansainyhteisöön kuuluva liittovaltio Pohjois-Amerikassa. Ainoa maarajanaapuri on Yhdysvallat, johon Kanada rajoittuu etelässä ja Alaskan osavaltioon luoteessa. Pohjoisessa Kanada rajoittuu Pohjoiseen jäämereen, idässä Atlantin valtamereen ja lännessä Tyyneenmereen. Kanada on pinta-alaltaan maailman toiseksi suurin valtio ja väkiluvultaan 36. suurin valtio. Sen viralliset kielet ovat englanti ja ranska ja pääkaupunki on Ottawa.\nPaleointiaanit saapuivat Kanadaan noin 16 000 vuotta sitten, ja nykyisten inuitien edeltäjä Thulen kulttuuri muodostui noin vuonna 1000. Viikingit asuttivat itärannikkoa hetkellisesti samoihin aikoihin, mutta Kanadan varsinaisesti löysi John Cabot. Ranska alkoi asuttaa maata 1530-luvulla ja Britannia kiinnostui alueesta sen turkismaiden ansiosta. Hudson's Bay Company hallitsi pitkään suurta osaa Kanadasta, ja Ranska menetti 1763 Kanadan Britannialle. Kanada itsenäistyi 1931 ja on sen jälkeen toiminut aktiivisesti kansainvälisissä järjestöissä, muun muassa YK:n ja Naton perustamisessa."
    },
    {
        "id": "01p1v",
        "description": "Chilen tasavalta eli Chile on valtio Etelä-Amerikassa. Se on pitkä ja kapea maa Andien ja Tyynenmeren välissä. Chilen rajanaapurit ovat Peru, Bolivia ja Argentiina. Chilen valtakieli on espanja, mutta Chilessä puhutaan myös intiaanikieliä. Argentiinasta, Brasiliasta ja Chilestä käytetään toisinaan yhteisnimitystä ABC-valtiot.\nAlun perin useiden intiaaniryhmien asuttaman maan valloittivat ensin inkat ja sitten espanjalaiset. Maa itsenäistyi 1818. 1900-luvulla Chile oli 17 vuotta sotilasdiktatuuri, jossa valtaa piti Augusto Pinochet.\nMaan talous perustuu kaivoksiin, etenkin kupariin."
    },
    {
        "id": "0d05w3",
        "description": "Kiinan kansantasavalta josta yleensä käytetään nimitystä Kiina on maa Itä-Aasiassa. Kiina on 1,3 miljardilla asukkaallaan väkiluvultaan maailman suurin maa ja edustaa noin viidesosaa maapallon väestöstä. Kiinan naapurimaita ovat Intia, Nepal, Bhutan, Myanmar, Laos, Vietnam, Venäjä, Korean demokraattinen kansantasavalta, Pakistan, Mongolia, Kirgisia, Tadžikistan, Afganistan ja Kazakstan.\nKiina on hallitusmuodoltaan kansantasavalta, jota hallitsee Kiinan kommunistinen puolue. Talousjärjestelmältään se ei kuitenkaan ole kommunistinen, vaan \"sosialistinen markkinatalous\", joka on eräänlainen yhdistelmä suunnitelmataloutta ja vapaata markkinataloutta.\nNykyinen Kiinan kansantasavalta on entisen Kiinan tasavallan seuraaja. Kansantasavalta syntyi, kun Mao Zedongin johtamat kommunistit voittivat Kiinan sisällissodan ja tasavaltalaiset joukot pakenivat Taiwanin saarelle. Kansantasavalta julistettiin perustetuksi 1949. Kiina joutui alkuaikoinaan kamppailemaan suurten ongelmien, kuten äärimmäisen köyhyyden ja nälänhädän keskellä, mutta laajojen talousuudistusten seurauksena Kiina onnistui lopulta nousemaan köyhästä maatalousyhteiskunnasta teollistuneeksi suurvallaksi. Erityisesti Kiinan taloudellinen avautuminen on tehnyt siitä yhden maailman nopeimmin kasvavista talouksista. Länsimaissa Kiina on tullut tunnetuksi halvan työvoiman maana, jonka seurauksena on alettu puhua ns. Kiina-ilmiöstä. Tosin Kiinan palkkatason kohoamisen myötä Kiina-ilmiö on jakautunut koskemaan laajemmin Itä-Aasian maita."
    },
    {
        "id": "0d04z6",
        "description": "Kuuban tasavalta eli Kuuba on Karibianmerellä sijaitseva saarivaltio, joka koostuu Kuuban pääsaaresta, Isla de la Juventudista, ja useista muista pienemmistä saarista. Kuuba sijaitsee Pohjois-Karibialla Meksikonlahden ja Atlantin valtameren yhtymäkohdassa. Kuuban lähinaapurit ovat pohjoisessa Yhdysvallat ja Bahama, idässä Turks- ja Caicossaaret ja Haiti, lännessä Meksiko ja etelässä Cayman-saaret ja Jamaika.\nKuuban suurin kaupunki ja samalla pääkaupunki on maan luoteisosassa sijaitseva Havanna. Kuubassa on noin 11 450 000 asukasta, joista 65 % on valkoisia, 10 % mustia ja loput mestitsejä.\n”Cuba” nimitys on peräisin tainointiaanien kielen sanasta ”cubao”, joka tarkoittaa ”hedelmällistä ja yltäkylläistä maata”.\nLähes 400 vuoden espanjalais- ja yhdysvaltalaisvallan jälkeen maa itsenäistyi vuonna 1902. Vuonna 1933 vallan otti kersantti Fulgencio Batista. Vuonna 1959 Fidel Castron johtama vasemmistolainen sissiliike kaappasi vallan. Castro pysyi vallassa vuoteen 2008, jonka jälkeen valta siirtyi hänen veljelleen Raúlille. 2013 varapresidentiksi valittiin Miguel Díaz-Canel. Perinteisesti varapresidentti korvaa väistyvän presidentin, joten on odotettavissa että hänestä tulee maan seurava presidentti Raul Castron siirtyessä syrjään 2018."
    },
    {
        "id": "03shp",
        "description": "Iranin islamilainen tasavalta eli Iran on Lähi-idässä sijaitseva valtio, jonka pääkaupunki on Teheran. Se rajautuu pohjoisessa Armeniaan, Azerbaidžaniin ja Kaspianmereen, idässä Turkmenistaniin, Afganistaniin ja Pakistaniin, etelässä Persianlahteen ja Arabianmereen ja lännessä Irakiin ja Turkkiin. Maan virallinen nimi oli vuoteen 1935 Persia. Sen kulttuuri on maailman vanhimpia. Šiialaisuus on valtionuskonto ja persia virallinen kieli. Lähes 77 miljoonan asukkaan väestöstä suurin osa on persialaisia, ja suurimmat vähemmistöt ovat azerit ja kurdit.\nIranin maaperä on epävakaata ja alttiina maanjäristyksille. Paksuista sedimenttikerroksista löytyy öljyä ja maakaasua. Maan talous perustuu ennen kaikkea öljyvaroihin."
    },
    {
        "id": "01znc_",
        "description": "Turkki, virallisesti Turkin tasavalta, on euraasialainen valtio, joka ulottuu Anatolian niemimaalta Lounais-Aasiasta Balkanin alueelle Kaakkois-Eurooppaan. Turkilla on kahdeksan naapurimaata: Bulgaria luoteessa, Kreikka lännessä, Georgia koillisessa, Armenia, Iran sekä Azerbaidžanin Nahitševanin eksklaavi idässä ja Irak sekä Syyria kaakossa. Lisäksi Turkki rajautuu Mustaanmereen pohjoisessa, Aigeianmereen lännessä ja Välimereen etelässä. Turkin alueella sijaitsee myös Marmaranmeri, jonka kautta kulkee Euroopan ja Aasian välinen raja, joten valtiolla on aluetta kahdella mantereella.\nTurkin alueella on syntynyt useita merkittäviä sivilisaatioita, kuten Bysantti ja Osmanien valtakunta. Maan kulttuuri on rikas sekoitus itäistä ja läntistä perinnettä, sillä Turkki sijaitsee kahden mantereen risteyskohdassa. Kulttuuria onkin usein kuvattu sillaksi kahden maailman välillä. Voimakkaan alueellisen läsnäolonsa vuoksi Turkki on alkanut muodostua strategisesti yhä merkittävämmäksi valtioksi.\nTurkki on demokraattinen, sekulaarinen ja perustuslaillinen tasavalta. Sen poliittinen järjestelmä perustettiin vuonna 1923 Mustafa Kemal Atatürkin johdossa ensimmäisen maailmansodan jälkiselvittelyjen aikana, kun osmanien valtakunta oli kaatunut. Tämän jälkeen Turkki on integroitunut enenevässä määrin länteen, mutta on pitänyt samanaikaisesti yllä suhteitaan itäiseen maailmaan. Maa on Yhdistyneiden kansakuntien, Islamilaisen konferenssin, OECD:n ja Euroopan turvallisuus- ja yhteistyöjärjestön perustajajäsen, Euroopan neuvoston jäsen vuodesta 1949 ja NATO:n jäsen vuodesta 1952. Turkki on käynyt jäsenyysneuvotteluja Euroopan unionin kanssa vuodesta 2005 lähtien, liitännäisjäsen maa on ollut vuodesta 1963. Turkki on jäsen myös G20:ssä, joka tuo yhteen maailman 20 suurinta taloutta."
    },
    {
        "id": "0d0vqn",
        "description": "Ruotsin kuningaskunta eli Ruotsi on perustuslaillinen monarkia Skandinaviassa Pohjois-Euroopassa. Sillä on yhteinen maaraja Suomen ja Norjan kanssa. Ruotsi on pohjoismainen teollisuusmaa ja Euroopan unionin jäsen ja kuuluu siten Euroopan rahaliittoon, mutta ei ole vielä edennyt EMU:n kolmanteen vaiheeseen. Maa on pinta-alaltaan läntisen Euroopan kolmanneksi suurin valtio ja suurin Pohjoismaa. Ruotsissa on noin 9,5 miljoonaa asukasta, joten se on myös asukasluvultaan Pohjoismaista selvästi suurin. Maan pääkaupunki ja suurin kaupunki on Tukholma.\nRuotsin valtio muodostui keskiajalla ja se nousi suurvalta-asemaan Euroopassa 1600-luvulla. Maa kuitenkin menetti Skandinavian niemimaan ulkopuolelta valloittamansa alueet vähitellen 1700- ja 1800-luvuilla, lopulta Suomen vuonna 1809. 1800-luvun alkupuolelta lähtien Ruotsi on ollut puolueeton eikä se ole osallistunut Euroopassa käytyihin sotiin. Nykyisin maa on yksi maailman kehittyneimmistä ja rikkaimmista. Ruotsin väestötiheys on Euroopan unionin keskiarvon alapuolella, ja yli puolet maasta on metsää. Puutavara, vesivoima ja rautamalmi ovatkin Ruotsin talouden perustana, ja ruotsalaiset ovat perustaneet monia suuria yrityksiä, kuten Volvo, Vattenfall, Ericsson ja Skanska. Maalla on merkittävä kirjallinen perinne ja kansainvälisesti tunnettu musiikkiteollisuus, ja maan urheilijat ovat menestyneet sekä kesä- että talviurheilulajeissa."
    },
    {
        "id": "06mkj",
        "description": "Espanjan kuningaskunta eli Espanja on Lounais-Euroopassa sijaitseva valtio. Se jakaa Iberian niemimaan Portugalin ja Iso-Britannialle kuuluvan Gibraltarin kanssa. Koillisessa rajan takana ovat Ranska ja pieni Andorran ruhtinaskunta, ja etelässä on maarajaa Marokon kanssa. Maahan kuuluvat Baleaarit Välimerellä, Kanariansaaret Atlantilla, Ceutan ja Melillan kaupungit Pohjois-Afrikassa sekä muutama asumaton saari Marokon rannikolla. Espanjan pääkaupunki on Madrid. Muita suuria kaupunkeja ovat muun muassa Barcelona, Valencia, Sevilla, Málaga, Bilbao ja Zaragoza."
    },
    {
        "id": "0h7x",
        "description": "Itävalta, virallisesti Itävallan tasavalta on sisämaavaltio Keski-Euroopassa. Se koostuu yhdeksästä osavaltiosta. Itävallan naapurimaat ovat Liechtenstein ja Sveitsi lännessä, Italia ja Slovenia etelässä, Unkari ja Slovakia idässä ja Saksa ja Tšekki pohjoisessa.\nItävallan maiseman tunnusomaisia piirteitä ovat Alpit ja Tonava."
    },
    {
        "id": "03gj2",
        "description": "Unkari on Keski-Euroopassa sijaitseva sisämaavaltio, jonka pääkaupunki on Budapest. Valtion virallinen kieli on suomalais-ugrilainen unkarin kieli. Unkarin rajanaapureita ovat Romania, Slovenia, Slovakia, Kroatia, Serbia, Ukraina ja Itävalta. Unkarin itäosa on alavaa tasankoa, lännessä on kukkuloita ja pohjoisessa vuoria. Unkarin pinta-ala on 93 028 neliökilometriä ja asukasluku noin 10 miljoonaa. Unkari ehti olla itsenäinen kuningaskunta 700 vuoden ajan vuodesta 1000 alkaen. Sen jälkeen se oli Habsburgien vallassa ja osa Itävalta-Unkarin kaksoismonarkiaa. Maailmansotien välissä maa oli jälleen itsenäinen. Toisen maailmansodan jälkeen se oli Varsovan liittoon kuuluva kansandemokratia. Vuodesta 1999 Unkari on kuulunut Natoon. Unkarilaisesta musiikkimaailmasta tunnetaan etenkin Franz Liszt, Zoltán Kodály ja Béla Bartók. Imre Kertész sai kirjallisuuden Nobelin 2002. Entinen maatalousmaa teollistui kommunistihallinnon aikana ja tuottaa nykyisin etenkin koneita ja tarvikkeita. Hungaroringin moottoriurheilurata on formulaharrastajien tuntema urheiluareena. Joukkuelajeista maa on menestynyt vesi-, lento- ja koripallossa."
    },
    {
        "id": "0345h",
        "description": "Saksa, virallisesti Saksan liittotasavalta on 80,2 miljoonalla asukkaallaan Keski-Euroopan runsasväkisin valtio ja yksi maailman johtavista teollisuusmaista. Saksan valtiomuoto on liittotasavalta ja se koostuu kuudestatoista osavaltiosta. Maan pääkaupunki ja samalla runsasväkisin kaupunki on lähes 3,5 miljoonan asukkaan Berliini.\nSaksalla on yhdeksän naapurimaata: Tanska, Alankomaat, Belgia, Luxemburg, Ranska, Sveitsi, Itävalta, Tšekki ja Puola. Saksa on yksi Euroopan unionin perustajavaltioista ja sijaitsee sen maantieteellisessä keskustassa. Sekä Saksan väestö että kansantalous ovat jäsenmaista suurimmat. Lisäksi saksalainen tiede on keskeistä useilla tieteenaloilla ja Saksassa julkaistaan kirjoja kolmanneksi eniten maailmassa."
    },
    {
        "id": "05qhw",
        "description": "Puolan tasavalta eli Puola on valtio Keski-Euroopan itäosassa Itämeren etelärannalla. Sen rajanaapureita ovat lännessä Saksa, lounaassa Tšekki, etelässä Slovakia, kaakossa Ukraina, idässä Valko-Venäjä ja koillisessa Liettua ja Venäjän Kaliningradin alue. Puolan pääkaupunki on Varsova. Maan pinta-ala on 312 679 neliökilometriä, ja siellä on noin 38 miljoonaa asukasta. Sudeettien ja Karpaattien vuoria lukuun ottamatta Puola on jääkausien muovaamaa hedelmällistä tasankoa, jota halkovat Veiksel ja Oder sivujokineen.\nPuola on saanut nimensä varhaiskeskiajalla läntisessä Puolassa asuneesta polaanien heimosta. Polaanien nimi puolestaan juontuu mahdollisesti sanasta pole. Se oli yksi Keski-Euroopan mahtavimmista valtioista viime vuosituhannen puolivälissä. 1600-luvun puolivälin jälkeen se on tullut moneen kertaan naapuriensa valloittamaksi ja jakamaksi. Maailmansotien välisenä aikana se oli uudelleen itsenäinen, mutta toisessa maailmansodassa sekä Saksa että Neuvostoliitto valtasivat sen alueita. Vuodesta 1955 Neuvostoliiton romahtamiseen saakka se oli osa Varsovan liitoksi kutsuttua kommunistista blokkia. 1990-luvulla Puolassa siirryttiin suunnitelmataloudesta markkinatalouteen. Puola liittyi sotilasliitto NATOon 1999 ja Euroopan unioniin vuonna 2004."
    },
    {
        "id": "04g5k",
        "description": "Latvian tasavalta eli Latvia on yksi Baltian maista. Se rajautuu pohjoisessa Viroon, idässä Venäjään sekä Valko-Venäjään ja etelässä Liettuaan. Maan pääkaupunki Riika on Baltian maiden suurin kaupunki. Latvia on yksi niistä kymmenestä valtiosta, jotka liittyivät Euroopan unioniin 1. toukokuuta 2004.\nLatvia on alavaa, kalkkipitoista moreenimaata. Sen alasta neljännes on metsää, ja kalkkipitoinen maaperä suosii näyttäviä kasveja kuten kämmeköitä. Nykyisen Latvian muodostavat Liivinmaa ja Kuurinmaa ovat olleet vuosisatojen varrella kalparitarien, Puolan, Ruotsin, Saksan, Venäjän ja Neuvostoliiton vallan alla. Ensimmäinen itsenäisyyskausi oli 1918–1940 ja toinen alkoi 1991. Neuvostokauden jälkeen talouden toipuminen alkoi vauhdikkaasti 2000-luvulla, mutta 2008 alkanut kansainvälinen lama koetteli maata pahasti."
    },
    {
        "id": "012wgb",
        "description": "Irlanti on Euroopan kolmanneksi suurin saari. Se sijaitsee Atlantin valtameressä.\nHallinnollisesti saari jakaantuu Irlannin tasavaltaan, joka muodostaa viisi kuudesosaa saaren pinta-alasta, sekä saaren koillisosassa sijaitsevaan Pohjois-Irlantiin, joka on osa Yhdistynyttä kuningaskuntaa. Perinteisesti saari jakaantuu neljään historialliseen maakuntaan, jotka ovat Connacht, Leinster, Munster ja Ulster, joka vastaa suunnilleen nykyistä Pohjois-Irlantia.\nSaaren pinta-ala on 84 421 km² ja sen väkiluku noin 5,8 miljoonaa. Näistä 4,1 miljoonaa asuu Irlannin tasavallassa ja loput 1,7 miljoonaa Pohjois-Irlannissa. Saaren suurin kaupunki on Dublin, jonka alueella on yhteensä 1,6 miljoonaa asukasta."
    },
    {
        "id": "03_r3",
        "description": "Jamaika on Isoihin Antilleihin kuuluva saarivaltio Karibianmeressä Länsi-Intiassa. Se sijaitsee Kuuban eteläpuolella ja Haitin länsipuolella. ”Karibianmeren helmeksi” kutsuttu Jamaika tunnetaan muun muassa reggae-musiikin ja rastafari-uskonnon kehtona. Jamaikan 2,9 miljoonasta asukkaasta valtaosa on tummaihoisia, ja afrikkalaisuus näkyy enemmän kuin muilla Karibian saarilla. Afrikkalaisten suuri määrä on peräisin siirtomaa-ajalta, jolloin britit toivat Afrikasta orjia töihin sokeri- ja kahviplantaaseille osana kolmiomaista kauppareittiään.\nKaribian kolmanneksi suurimman saaren keskellä kulkeva vuorijono jakaa saaren kosteaan ja rehevään pohjoispuoleen sekä kuivempaan eteläpuoleen. Hurrikaanit ja maanjäristykset aiheuttavat ajoittain tuhoja. Vesi on uurtanut monia luolia saaren paksuun kalkkikivikerrokseen. Maisema on muuttunut myös bauksiitinlouhinnan takia. Alumiinin raaka-aineeksi louhittu bauksiitti toi vaurautta maan itsenäisyyden alkuvuosina, mutta nykyisin valuuttatulot tulevat palvelusektorilta, lähinnä matkailusta."
    },
    {
        "id": "01crd5",
        "description": "Vietnam, virallisesti Vietnamin sosialistinen tasavalta on valtio Kaakkois-Aasiassa. Sen rajanaapurit ovat Kambodža, Kiina ja Laos. Vietnamin pinta-ala on noin 330 000 neliökilometriä ja asukasluku yli 91 miljoonaa eli se on väestöltään maailman 14. suurin maa .\nVietnam oli vuodesta 111 eaa. tuhannen vuoden ajan osa kiinalaisia valtioita, kunnes vietnamilainen dynastia nousi valtaan 939. Vuoden 1471 jälkeen se valloitti Champa-kuningaskunnan nykyisessä Keski-Vietnamissa, ja vietnamilaisten asutus levisi etelään aina Mekongin suistoon asti. Vuonna 1858 Ranska aloitti siirtomaavalloitukset Etelä-Vietnamista, ja 1885 Annam, Tonkin, ja Kotšinkiina liitettiin osaksi Ranskan Indokiinaa. Toisen maailmansodan ja Japanin miehityksen aikana maassa syntyi antikolonialistisia liikkeitä kuten Việt Minh, ja sodan jälkeen 2. syyskuuta 1945 vietnamilaiset kommunistit Hồ Chí Minhin johdolla julistivat maan itsenäiseksi. Ranska ei halunnut luopua siirtomaastaan ja kävi sotaa aina vuoteen 1954, jolloin se kärsi tappion Điện Biên Phủn taistelussa.\nGenevessä sovittiin siirtomaavallan lopettamisesta ja maa jaettiin Pohjois-Vietnamin kommunistisen hallinnon ja etelän Bảo Đạin keisarinvallan välillä. Etelä-Vietnam julistautui 1955 Vietnamin tasavallaksi Ngô Đình Diệmin noustessa valtaan. Etelä-Vietnamissa nousi Kansallisen vapautusrintaman johtama kapina, jota pohjoinen avusti. Etelä pyysi Yhdysvaltain sotilasapua sen kukistamiseksi. Etelä-Vietnamissa vallan kaappasivat 1963 kenraalit. Yhdysvallat lisäsi tukeaan sille ja aloitti myös Pohjois-Vietnamin pommitukset. Yhdysvallat vetäytyi sodasta 1973. Vuonna 1975 Pohjois-Vietnamin joukot miehittivät Etelä-Vietnamin ja maa yhdistyi. Vietnam kävi myös lyhyen sodan Kambodžaa ja Kiinaa vastaan."
    },
    {
        "id": "015qh",
        "description": "Bulgaria, virallisesti Bulgarian tasavalta on valtio Balkanilla Kaakkois-Euroopassa. Se sijaitsee Mustanmeren rannalla, ja sen rajanaapureita ovat Kreikka ja Turkki etelässä, Serbia ja Makedonia lännessä ja Romania pohjoisessa. Bulgarian pääkaupunki on Sofia. Maassa on noin 7 miljoonaa asukasta ja sen pinta-ala on 110 879 neliökilometriä.\nTurkinsukuisten bolgaarien, traakialaisten ja slaavien jälkeläiset omaksuivat kristinuskon Kyrilloksen ja Metodioksen lähetystyön ansiosta 800-luvulla. Maan kulttuuri kehittyi luostarien suojissa myös ottomaanien vallan aikana. Maailmansotien jälkeen maa kuului kommunistiblokkiin yli neljänkymmenen vuoden ajan. Monipuoluejärjestelmää ja markkinataloutta on harjoitettu vuodesta 1989, ja Euroopan unioniin Bulgaria liittyi vuonna 2007. Bulgarialaiseen keittiöön kuuluvat keitto- ja pataruoat, jogurtti ja viinit."
    },
    {
        "id": "04w8f",
        "description": "Mongolian tasavalta eli Mongolia on sisämaavaltio Itä-Aasiassa, jota ympäröi pohjoisessa Venäjä, sekä lännestä, etelästä ja idästä Kiina. Suureksi osaksi aron ja osittain Gobin aavikon peittämä maa on maailman harvimmin asuttu valtio. Mongolia on pinta-alaltaan maailman toiseksi suurin sisämaavaltio Kazakstanin jälkeen."
    },
    {
        "id": "06q1r",
        "description": "Skotlanti on maa Ison-Britannian saaren pohjoisosassa. Se käsittää suunnilleen kolmanneksen saaren pinta-alasta ja kuuluu Yhdistyneen kuningaskunnan eli Britannian valtioon.\nSkotlanti solmi personaaliunionin Englannin kanssa vuonna 1603 ja vuonna 1707 yhdistyi Englannin kanssa yhdeksi valtioksi. Vuonna 2014 Skotlannissa järjestetään kansanäänestys itsenäisyydestä."
    },
    {
        "id": "0chghy",
        "description": "Australia eli Australian liittovaltio on valtio eteläisellä pallonpuoliskolla. Australia on ainoa valtio, joka kattaa kokonaisen mantereen. Australian nimi tulee latinan sanasta australis, 'eteläinen'. Australian läheisiä maita ovat Indonesia, Itä-Timor ja Papua-Uusi-Guinea pohjoisessa, Salomonsaaret ja Vanuatu koillisessa ja Uusi-Seelanti kaakossa.\nNykyinen väestö on noin 21,5 miljoonaa ja se on keskittynyt enimmäkseen suuriin rannikkokaupunkeihin: Sydneyyn, Melbourneen, Brisbaneen, Perthiin ja Adelaideen. Alkuperäisasukkaita eli aboriginaaleja on väestöstä 2,2 %."
    },
    {
        "id": "035v3",
        "description": "Grönlanti on Tanskalle kuuluva itsehallintoalue ja maailman suurin saari Pohjois-Atlantin ja Pohjoisen jäämeren välissä. Maantieteellisesti Grönlanti kuuluu Pohjois-Amerikkaan, hallinnollisesti se on Tanskan itsehallinnollinen osa. Tanskan kieli oli toinen virallinen kieli vuoteen 2009 asti paikallisen inuiittikieliin kuuluvan grönlannin kielen rinnalla.\nValtaosa Grönlannin yli kahdesta miljoonasta neliökilometristä on jäätikön peitossa. Saaren noin 57 000 asukasta keskittyvät jäättömälle 350 000 km² laajuiselle alueelle, jolla voidaan harjoittaa jopa maanviljelyä. Kalastus ja metsästys ovat aina olleet tärkeitä elinkeinoja Grönlannissa.\nSekä inuiitit että skandinaavit ovat asuneet Grönlannissa suunnilleen 1000-luvulta alkaen. Skandinaavien asutus hävisi 1400-luvun alussa ja aloitettiin uudelleen 1700-luvulla. Tanskan erotessa Norjasta Grönlannista tuli Tanskan aluetta. Saaren itsehallinto on voimistunut asteittain."
    },
    {
        "id": "0jgx",
        "description": "Armenian tasavalta eli Armenia on sisämaavaltio Kaukasiassa Mustanmeren ja Kaspianmeren välissä. Sen naapurivaltioita ovat Turkki lännessä ja Georgia pohjoisessa, Azerbaidžan idässä ja Iran sekä Azerbaidžanille kuuluva Nahitševanin maakunta etelässä. Maantieteellisesti Armenian katsotaan yleensä kuuluvan Aasiaan, mutta sillä on poliittisia ja kulttuurisia kytköksiä myös Eurooppaan; maa kuuluu myös Euroopan neuvostoon.\nArmenian lähes kolmesta miljoonasta asukkaasta valtaosa on etnisiä armenialaisia. Kristinusko on ollut maassa valtauskontona jo ennen Rooman keisarien kääntymystä, ja sitä noudattaa edelleen 90 prosenttia väestöstä. Antiikin aikaan Armenia oli suurvalta ja itsenäistyi myöhemmin myös keskiajalla, mutta joutui sittemmin Osmanien valtakunnan ja Venäjän keisarikunnan haltuun. Osmanien valtakunnan loppuvaiheita leimasi armenialaisten kansanmurha. Ensimmäisen maailmansodan jälkeen perustettiin lyhytaikainen Armenian demokraattinen tasavalta, jonka Neuvosto-Venäjä liitti itseensä, ja Armenia kuului Neuvostoliittoon aina vuoteen 1991, jolloin maa itsenäistyi jälleen. Neuvostoliiton hajotessa Armenian ja Azerbaidžanin välille syttyi sota Vuoristo-Karabahin alueesta."
    },
    {
        "id": "03_3d",
        "description": "Japani on saarivaltio Tyynessämeressä Itä-Aasiassa. Se sijaitsee Kiinan, Korean niemimaan ja Venäjän itäpuolella, ulottuen pohjoisesta Ohotanmereltä etelään Itä-Kiinan merelle. Maan nimen muodostavat kirjoitusmerkit tarkoittavat ”auringon juurta” tai ”auringon lähdettä”, minkä vuoksi Japania kutsutaan joskus ”nousevan auringon maaksi”. Japanin pääkaupunki ja suurin asutuskeskus on Tokio.\nJapani koostuu yli 3 000 saaresta, joista suurimmat ovat Honshū, Hokkaidō, Kyūshū ja Shikoku. Valtaosa saarista on vuoristoisia ja monet myös tuliperäisiä; esimerkiksi Japanin korkein vuorenhuippu Fuji on tulivuori. Maan asukasluku on maailman kymmenenneksi suurin, yli 127 miljoonaa henkeä. Suur-Tokion alue, johon kuuluu Tokion kaupunki ja useita ympäröiviä prefektuureja, on maailman suurin metropolialue yli 30 miljoonalla asukkaallaan.\nArkeologisen tutkimuksen mukaan Japanin saarilla on ollut asutusta jo myöhäispaleoliittisella kaudella. Ensimmäiset kirjatut maininnat Japanista esiintyvät kiinalaisissa teksteissä ensimmäiseltä vuosisadalta. Otettuaan käyttöön nykyisen perustuslakinsa vuonna 1947 Japani on ollut perustuslaillinen monarkia, jolla on keisari ja vaaleilla valittu parlamentti. Nykyään Japani on suurvalta, jolla on ostovoimapariteetilla korjatulla bruttokansantuotteella mitattuna maailman kolmanneksi suurin talous. Maa kuuluu Yhdistyneisiin kansakuntiin, G8-ryhmään ja APECiin."
    },
    {
        "id": "019rg5",
        "description": "Kenia, virallisesti Kenian tasavalta on Itä-Afrikassa sijaitseva n. 43 miljoonan asukkaan valtio, joka rajoittuu kaakossa Intian valtamereen, idässä Somaliaan, pohjoisessa Etiopiaan, luoteessa Etelä-Sudaniin, lännessä Ugandaan ja etelässä Tansaniaan. Entinen brittien siirtomaa oli parikymmentä vuotta yksipuoluevaltio. Puoluerajoja tärkeämpiä ovat olleet heimojen väliset erimielisyydet, jotka ovat ajoittain leimahtaneet väkivaltaisuuksiksi. Talouden kulmakiviä ovat maatalous ja matkailu."
    },
    {
        "id": "0f6kx",
        "description": "Maanantai on sunnuntain ja tiistain väliin jäävä viikonpäivä.\nMaanantai on viikon ensimmäinen päivä ja useimmiten myös työviikon ensimmäinen päivä. Juutalaisessa traditiossa se on viikon toinen päivä.\nSuomessa maanantaista tuli viikon ensimmäinen päivä vuoden 1973 alussa, kun Suomessa siirryttiin kansainvälisen standardin mukaiseen viikkonumerointiin. Aikaisemmin viikon oli katsottu alkavan sunnuntaista."
    },
    {
        "id": "0f7_n",
        "description": "Tiistai on viikonpäivä maanantain jälkeen ja ennen keskiviikkoa."
    },
    {
        "id": "0f7_4",
        "description": "Keskiviikko on viikon kolmas viikonpäivä. Keskiviikon nimi johtuu siitä, että se on keskellä vanhaa, sunnuntaista alkavaa viikkoa. Nykyisin kalenteriviikko alkaa maanantaista."
    },
    {
        "id": "0f7zn",
        "description": "Torstai on viikon neljäs päivä. Torstaita ennen on keskiviikko ja sen jälkeen tulee perjantai."
    },
    {
        "id": "0f7z4",
        "description": "Perjantai on viikon viides päivä ja tavallisimmin viikon viimeinen työpäivä.. Torstai on perjantaita ennen ja lauantai sen jälkeen. Perjantai on muslimien pyhäpäivä."
    },
    {
        "id": "0f7yn",
        "description": "Lauantai on viikon kuudes päivä.\nRoomalaisessa ja juutalaisessa kalenterissa lauantai on viikon viimeinen päivä, ja nimetty latinaksi kirkkaudeltaan heikoimman antiikin aikana tunnetun planeetan, Saturnuksen mukaan.\nJuutalaiset ja adventistit viettävät lauantaisin sapattia. Sapatti alkaa perjantaina auringon laskiessa ja päättyy lauantaina auringon laskiessa. Useimmilla muilla kristityillä viikoittainen pyhäpäivä on sunnuntai.\nNykyisin monissa maissa sekä lauantai että sunnuntai ovat useimmilla työpaikoilla vapaapäiviä. Suomessa tällainen viisipäiväinen työviikko tuli yleiseksi käytännöksi 1960-luvun lopulla. Sitä ennen sunnuntai oli ainoa viikoittainen vapaapäivä, mutta lauantaisin työpäivä oli yleensä tavallista lyhempi. Lauantailla ei tosin ole lakisääteistä asemaa vapaapäivänä, mutta työaikalain mukaan viikoittainen säännöllinen työaika on enintään 40 tuntia, mitkä vakiintuneen käytännön ja useilla aloilla työehtosopimuksenkin mukaan on useimmiten jaettu viidelle päivälle niin, että sunnuntain lisäksi myös lauantai jää vapaapäiväksi. Vuoden 1971 syyslukukauden alusta lähtien lauantait ovat eräin poikkeuksin olleet myös Suomen kouluissa vapaapäiviä.\nLauantai on yhdessä perjantain kanssa päivä, jolloin on tapana viettää muita viikonpäiviä useammin juhlia ja viettää vapaa-aikaa, kuten esimerkiksi käydä elokuvissa tai ravintolassa. Monet voivat valvoa huoletta perjantaina ja lauantaina tavallista pidempään, koska seuraava päivä on monissa ammateissa ja koulussa vapaapäivä."
    },
    {
        "id": "0f6ld",
        "description": "Sunnuntai on nykyään eurooppalaisen SFS-EN 28601-standardin mukaan seitsemäs ja viimeinen viikonpäivä. Ennen vuotta 1973 sunnuntai oli viikon ensimmäinen ja lauantai viimeinen päivä. Tällöin kyseinen muutos toteutettiin Kansainvälisen standardoimis­järjestön suosituksesta.\nRoomalaisessa ja juutalaisessa kalentereissa sunnuntai on viikon ensimmäinen päivä. Päivä on egyptiläisen ajanlaskun mukaan perinteisesti nimetty suurimman taivaankappaleen eli Auringon mukaan.\nLänsimaissa ja nykyisin laajalti muuallakin sunnuntai on perinteellinen viikoittainen lepopäivä ja samalla lakisääteinen vapaapäivä. Joillakin työpaikoilla on kuitenkin tehtävä työtä myös silloin, mutta sellaisissa tapauksissa on työaikalain mukaan maksettava korotettu palkka, jota paitsi on vastaava vapaapäivä myönnettävä jonakin muuna viikonpäivänä.\nSuomessa monet kaupat ja virastot ovat kiinni sunnuntaisin. Viime vuosina monet liikkeet ovat tosin alkaneet olla useammin auki myös sunnuntaisin, erityisesti kesällä ja joulun aikaan. Nykyisen lain mukaan kaupat saavat pääsääntöisesti olla avoinna sunnuntaisin klo 12-18, kuitenkin isänpäivän ja jouluaaton välisenä aikana klo 12–21. Pienet alle 400 neliön kaupat saavat olla vapaasti avoinna sunnuntaisin juhlapyhiä lukuun ottamatta."
    },
    {
        "id": "06m_p",
        "description": "Aurinko on tähti, jota Maa kiertää. Auringon ympärille syntyneet planeetat ja muut kappaleet muodostavat aurinkokunnan. Aurinko on tyypillinen tähti, jolla ei ilmeisesti ole mitään poikkeuksellisia ominaisuuksia. Auringon perinteisiä suomalaisia nimiä ovat myös Päivä, Päivyt ja Päivänkehrä. Isolla alkukirjaimella kirjoitettu Aurinko on erisnimi omalle tähdellemme lähinnä tähtitieteessä; jokapäiväisessä kielenkäytössä aurinko kirjoitetaan pienellä. Aurinko kiertää muiden Linnunrataan kuuluvien tähtien tavoin sen keskipistettä."
    },
    {
        "id": "09cy8",
        "description": "Merkurius on Aurinkoa lähin ja pienin aurinkokunnan planeetta. Se on kuuma, kuiva ja käytännössä kaasukehätön kuollut maankaltainen planeetta, joka muistuttaa pinnaltaan Kuuta kraattereineen. Merkuriuksen sisus on raskasta metallia. Merkuriuksen rata on planeettojen radoista lyhyin: se kiertää Auringon 88 vuorokaudessa.\nMerkuriuksen nimi tulee antiikin mytologiasta. Antiikin Roomassa Mercurius oli varkaiden ja kauppiaiden jumala sekä jumalten sanansaattaja. Merkurius on tunnettu ainakin sumerilaisten ajoista noin 3000–2000 eaa."
    },
    {
        "id": "09bcm",
        "description": "Venus on aurinkokunnan toinen planeetta Auringosta lukien. Se näkyy Maahan kirkkaana aamu- ja iltatähtenä ja on taivaan kirkkain tähtimäinen kohde. Se on mahdollista nähdä jopa päivällä ilman apuvälineitä, jos tietää, mistä etsiä. Venus kiertää Aurinkoa lähempänä kuin Maa ja tulee planeetoista lähimmäksi Maata. Kaukoputkella katsottaessa Venus näyttää useimmiten piirteettömältä kuunsirppimäiseltä kohteelta. Kaukoputkella näkyvät vain planeetan ilmakehän yläosien pilvet, joissa ei näy juurikaan yksityiskohtia. Venusta on kartoitettu planeettaa kiertävillä avaruusluotaimilla, joissa on tutkat. Planeetalla on runsaasti tuliperäisiä muodostumia. Venuksen pinnalla on yli 460 °C asteen kuumuus, johtuen planeetan paksusta hiilidioksidipitoisesta kaasukehästä, joka aiheuttaa voimakkaan kasvihuonevaikutuksen. Planeetan pinnalle laskeutuneiden avaruusluotaimien kuvissa näkyy pinnan kalliota, kiveä ja soraa. Suuri kaasunpaine vääristää näkyvyyttä planeetan pinnalla.\nVenusta on usein sanottu Maan sisarplaneetaksi. Se on kiviplaneetta, jonka koko ja koostumuskin ovat lähellä Maata. Erojakin löytyy, Venus pyörii hyvin hitaasti ja sen geologiset muodostumat ovat monilta osin erityyppisiä kuin Maassa, ja planeetan magneettikenttä on heikko."
    },
    {
        "id": "02j71",
        "description": "Maa eli maapallo tai Tellus on aurinkokuntamme kolmas planeetta Auringosta lukien. Se on tunnetun maailmankaikkeuden ainoa planeetta, jolla tiedetään olevan elämää. Maan keskietäisyys Auringosta on noin 149,6 miljoonaa kilometriä eli noin yksi astronominen yksikkö. Maan ikä on noin 4,5 miljardia vuotta ja se on aurinkokuntamme tihein sekä sen viidenneksi suurin planeetta.\nMaapallolla elää arvioiden mukaan yli 400 000 kasvilajia ja jopa 30–100 miljoonaa eläinlajia. Maapallolla elävien ihmisten väkiluku ylitti seitsemän miljardia lokakuun lopussa 2011."
    },
    {
        "id": "09cws",
        "description": "Mars on Maan naapuriplaneetta ja aurinkokunnan neljäs planeetta Auringosta laskettuna. Planeetta on nimetty roomalaisessa mytologiassa esiintyvän sodanjumala Marsin mukaan. Punertavan Marsin läpimitta on noin puolet Maan läpimitasta, ja se on ihmiselle elinkelvoton. Marsissa on höyrynä ja jäänä esiintyvää vettä sekä hyvin ohut kaasukehä, josta suurin osa on hiilidioksidia ja loput pääasiassa typpeä. Kaasukehän ohuus johtuu Marsin pienestä painovoimasta. Mars on lisäksi niin kylmä, että sen kaasukehän hiilidioksidi tiivistyy siellä aika ajoin napalakkeihin. Marsilla on myös kaksi pientä kuuta, Phobos ja Deimos.\nMarsissa ei tunneta olevan elämää. Muinoin Marsin tulivuorien kaasusta sinne oli syntynyt tiheä kaasukehä, ja silloin Marsissa oli laajoja meriä. Nykyisen Marsin pinta muistuttaa Maan aavikoita ja Kuuta. Marsissa on kraattereita, syviä laaksoja, kuivuneita joenuomia ja hiekkadyynejä, pilviä ja napalakkeja. Marsia on tutkittu monilla miehittämättömillä avaruusluotaimilla. Myös toistaiseksi toteuttamaton miehitetty Mars-lento on yleinen suunnittelun aihe."
    },
    {
        "id": "09q84",
        "description": "Jupiter on aurinkokuntamme suurin planeetta. Se on viides planeetta Auringosta lukien. Jupiter on enimmäkseen nestemäisestä vedystä ja heliumista koostuva jättiläisplaneetta, jonka kaasukehässä on valtavia virtauksia ja pyörremyrskyjä. Jupiterin massa on 2,5 kertaa suurempi kuin kaikkien muiden planeettojen yhteensä. Jupiterista nähdään ainoastaan sen pilvien yläosa. Siinä havaitaan vaaleita ja tummia raitoja sekä Suuri punainen pilkku, joka on valtava pysyvä pyörremyrsky. Jupiter näkyy hyvin paljain silmin ja sen suuret kuut erottuvat jopa tavallisella kiikarilla. Avaruusluotain Voyager 1 löysi Jupiterin ympäriltä ohuet renkaat, jotka eivät näy Maahan asti. Jupiter on tunnettu jo muinaisista ajoista lähtien. Roomalaiset nimesivät sen Juppiter-jumalan mukaan.\nJupiterin läpimitta on noin 11 kertaa Maan läpimitta ja sen massa on 318 Maan massaa ja se on tilavuudeltaan 1 300 kertaa Maata suurempi. Painovoima Jupiterin pinnalla on 2,3 kertaa niin suuri kuin Maan pinnalla. Jupiterilla on 67 tunnettua kuuta, joista neljää suurinta nimitetään Galilein kuiksi. Aurinkokunnan massiivisimpana planeettana Jupiter vaikuttaa vetovoimahäiriöillään monien komeettojen ja asteroidien ratoihin, ja on kyennyt sieppaamaan itselleen suuren kuuperheen. Voidaan sanoa että Jupiter kuineen on kuin pienoismalli aurinkokunnasta."
    },
    {
        "id": "0c3s8",
        "description": "Saturnus on kuudes planeetta Auringosta ulospäin laskettuna. Se on jättiläisplaneetta ja aurinkokuntamme toiseksi suurin planeetta. Se on nimetty roomalaisen Saturnus-jumalan mukaan.\nSaturnus on selvästi navoiltaan litistynyt, sen halkaisija päiväntasaajalta mitattuna on lähes 10 % suurempi kuin navalta mitattuna. Tämä johtuu planeetan nopeasta pyörimisestä sekä sen sisäisestä rakenteesta. Saturnus on lisäksi tiheydeltään pienin Aurinkokuntamme planeetoista: sen keskitiheys on vain 0,69 g\/cm³, eli pienempi kuin vedellä.\nSaturnuksen sisus on Jupiterin kaltainen: keskellä on silikaattiydin, jota ympäröi metallisen nestemäisen vedyn muodostama kerros. Lisäksi sisustassa on merkkejä erilaisista jääkiteistä. Saturnuksen ydin on erittäin kuuma, 12000 K, ja se säteilee avaruuteen enemmän lämpöä kuin se saa Auringosta. Saturnus on kooltaan pienempi kuin Jupiter.\nSaturnuksen vuorokauden pituus on noin 11 tuntia, sen vuosi on 29,5 Maan vuotta. Saturnuksen ilmakehä koostuu vedystä, heliumista ja metaanista."
    },
    {
        "id": "0c3ss",
        "description": "Uranus on aurinkokunnan seitsemäs planeetta Auringosta lukien. Se on jättiläisplaneetta, planeetoista kooltaan kolmanneksi ja massaltaan neljänneksi suurin. Uranoksen mukaan nimetty planeetta on aurinkokunnassamme ainoana nimetty kreikkalaisen jumalan mukaan; kaikki muut on nimetty roomalaisten jumalien mukaan. Planeetalla on himmeä rengasjärjestelmä ja 27 tunnettua kuuta."
    },
    {
        "id": "0c31h",
        "description": "Neptunus on aurinkokunnan kahdeksas ja uloin planeetta Auringosta laskettuna. Sen etäisyys Auringosta on noin 30 AU. Planeetan arvellaan koostuvan pääasiassa kivestä ja jäästä, joiden päällä on melko ohut vetykerros, jonka yläosa on kaasumainen. Neptunus tunnetaan sinisestä väristään ja suuresta tummasta pilkustaan. Neptunus on halkaisijaltaan neljänneksi ja massaltaan kolmanneksi suurin planeetta – hieman Uranusta pienempi mutta massiivisempi. Siten Neptunus on tihein jättiläisplaneetta.\nNeptunus ei näy Maahan paljain silmin. Teleskoopilla Neptunus näyttää sinertävältä, sillä sen ilmakehän metaani suodattaa punaisen värin. Planeetalla on 14 tunnettua kuuta. Triton on kuista suurin ja parhaiten tunnettu. Neptunuksella on myös ohut rengasjärjestelmä. Neptunus säteilee noin kaksi kertaa sen auringosta saaman energian verran.\nPlaneetta on saanut nimensä roomalaisen meren jumalan Neptunuksen mukaan ja sen symboli on Neptunuksen kolmikärki. Planeetta löydettiin 23. syyskuuta 1846. Sitä on lähietäisyydeltä tutkinut vain yksi avaruusalus, luotain Voyager 2 25. elokuuta 1989."
    },
    {
        "id": "0jwy",
        "description": "Oinas on pienehkö pohjoistaivaan tähdistö Kolmion alla ja Härän länsipuolella. Oinas on eläinradan ensimmäinen tähdistö, jossa aurinko sijaitsi kevätpäiväntasauksen aikaan yli 2000 vuotta sitten. Maan prekession takia kevättasauspiste on siirtynyt Kalojen tähdistöön.\nGamma Arietis on kaksoistähti, jonka Robert Hooke löysi vuonna 1664 yhtenä ensimmäisistä kaukoputkella löydetyistä kaksoistähdistä. Sen komponenttien väli on 8 kaarisekuntia.\nOinas tarkoittaa kuohittua uroslammasta eli pässiä."
    },
    {
        "id": "07cqw",
        "description": "Härkä on yksi eläinradan tähdistöistä. Sen tunnus on. Se sijaitsee Orionin, Kaksosten ja Ajomiehen tähdistöjen lähellä. Härän tähtikuvio on merkittävä tähdistö pohjoisen pallonpuoliskon talvisella taivaalla. Tähtikuvio on härän päätä muistuttava muodostelma, jossa kirkkain tähti Aldebaran on härän silmä.\nHärän tähdistössä sijaitsevat Seulasten ja Hyadien avoimet tähtijoukot. Hyadit ovat Aldebaranin lähellä, mutta Aldebaran ei itse kuulu Hyadeihin.\nHärän tähdistössä havaittiin vuonna 1054 tähtiräjähdys, supernova, jonka jäänne tunnetaan nykyisin Messierin kohteena M1 nimellä Rapusumu eli Äyriäissumu."
    },
    {
        "id": "077r8d",
        "description": "Kaksoset sijaitsee Orionin, Härän, Ajomiehen ja Kravun tähdistöjen vieressä. Sen kirkkaimmat tähdet ovat Castor ja Pollux. Tähdistö ja sen kaksi kirkkainta tähteä on nimetty kreikkalaisen taruston kaksosten, dioskuurien, Kastorin ja Polydeukeen mukaan.\nMessierin kohteista Kaksosissa on avoin tähtijoukko M35. Muuttuvia tähtiä ovat kefeidityyppinen zeta Geminorum sekä epäsäännölliset muuttujat myy ja eta Geminorum.\nKaksosten tähtikuvio näkyy helposti Suomessakin.\nAmerikkalainen tähtitieteilijä Clyde Tombaugh käytti Kaksosten delta-tähteä ohjaustähtenä etsiessään vielä tuntematonta aurinkokunnan ulommaista planeettaa, joka sittemmin sai nimen Pluto. Hän löysikin etsimänsä kahdesta pitkin välein otetusta valokuvaparista pikkutarkan vertailun avulla erityistä blink-mikroskooppia käyttäen"
    },
    {
        "id": "0qck6",
        "description": "Krapu on himmeä tähdistö eläinradalla Leijonan ja Kaksosten välissä. Sen pohjoispuolella on Ilves ja eteläpuolella Vesikäärme sekä Pieni koira. Ekliptika kulkee aivan δ Cancrin vierestä. Aurinko on Kravun tähdistössä 21. heinäkuuta–10. elokuuta; yli 2 000 vuotta sitten se osui tähdistöön kesäpäivänseisauksen aikaan, jolloin se paistoi suoraan zeniitistä nykyisin Kravun kääntöpiiriksi kutsumallamme leveysasteella. Krapu on myös horoskooppimerkki.\nTarussa Hera lähetti Kravun tappamaan Heraklesta, mutta Hydraan verrattuna Krapu parka oli Herakleelle pelkkä suupala. Herakles tallasi Kravun kuoliaaksi, mutta palkkiona hyvästä yrityksestä Hera nosti sen taivaalle. Tähdistössä voi nähdä joko kokonaisen ravun tai sitten pelkän saksen."
    },
    {
        "id": "04h2q",
        "description": "Leijona, aikaisemmin jalopeura, on Eläinradan viides tähdistö Kravun ja Neitsyen välissä. Tähdistö näkyy Suomessa loka-toukokuun aikana. Leijona on yksi aikaisimmin havaituista tähtikuvioista.\nKreikkalaisessa mytologiassa Leijonan tähtikuvio oli taivaalle ylennetty Nemean leijona, jonka surmaaminen oli ensimmäinen Herakleelle määrätyistä kahdestatoista urotyöstä. Nemean leijonan talja vaatteenaan Herakles suoritti muut yksitoista urotyötään.\nLeijonan kirkkain tähti on Regulus. Sen näennäinen kirkkaus on +1,36m. Tähti tunnetaan myös nimellä Cor Leonis, leijonan sydän. Sitä kiertää kirkkaudeltaan 8 m oleva tähti eli Regulus on kaksoistähti. Reguluksen etäisyys Maasta on 85 valovuotta.\nSeuraavaksi kirkkaimmat ovat Algieba ja Denebola.\nLeijonan tähdistön alueella sijaitsevat Messierin luettelon kohteet M65, M66, M95, M96 ja M105. Ne ovat kaikki kierteisgalakseja.\nKaisa Häkkinen on esittänyt artikkelissaan \"Jalopeuran jäljillä\", että Mikael Agricolan leijonaeläintä tarkoittava sana jalopeura olisi alun perin tarkoittanut leijonan tähdistöä ja syntynyt tähdistön merkistä aiempien oppineiden keskuudessa aiheutuneesta väärinkäsityksestä, jossa merkin on tulkittu esittävän peuraa."
    },
    {
        "id": "07yt9",
        "description": "Neitsyt on ekvaattorin molemmin puolin ulottuva suurehko tähdistö, jonka läpi kulkee eläinrata.\nSpica, Alfa Virginis, on tähdistön kirkkain tähti, joka sijaitsee 220 valovuoden päässä ja on 2000 kertaa Aurinkoa kirkkaampi.\nPorrima, Gamma Virginis, on tunnetuimpia kaksoistähtiä. Komponenttien väli on 3,7 kaarisekuntia, ja ne erottuvat toisistaan keskikokoisella harrastajateleskoopilla.\nTähdistön alueella on runsaasti galakseja, joista erityisesti Messierin kohteet näkyvät harrastajan kaukoputkellakin. Merkittävin galaksijoukko on Neitsyen galaksijoukko, jonka kirkkain jäsen on Sombrerogalaksi M104.\n3C 273 on Maasta katsottuna kirkkain kvasaari, jonka harrastajakin voi nähdä kaukoputkellaan. Se on 3 miljardin valovuoden päässä. Kirkkaus vaihtelee, mutta se on tavallisesti noin +13 mag."
    },
    {
        "id": "04h36",
        "description": "Vaaka on eteläisen taivaan leijaa muistuttava tähdistö Skorpionin ja Neitsyen välissä. Se on yksi eläinradan kahdestatoista tähdistöstä. Vaaka on liitetty taruissa oikeuden jumalattareen, jonka tunnusmerkkeinä oli vaakakupit.\nDelta Librae on Algolin kaltainen pimennysmuuttuja, jonka kirkkaus vaihtelee 4,9–5,9 magnitudin välillä 2,3 vuorokauden jaksoissa. NGC 5897 on pallomainen tähtijoukko."
    },
    {
        "id": "06pgz",
        "description": "Skorpioni on eläinradan tähdistö eteläisellä tähtitaivaalla. Skorpionin kautta kulkee Linnunrata. Siksi siinä on runsaasti syvän taivaan kohteita eli tähtijoukkoja ja tähtisumuja. Tähdistö todella muistuttaa skorpionia pistimineen. Tähdistön kirkkain tähti on punainen Antares. Skorpioni näkyy varsin huonosti Suomessa, jossa on kesä silloin, kun tähdistö on korkeimmillaan etelässä keskiyöllä. Antares näkyy joskus horisontissa Etelä-Suomessa."
    },
    {
        "id": "06pgg",
        "description": "Jousimies on eteläinen eläinradan tähdistö. Tämä runsastähtinen, laaja eteläisen taivaan tähdistö, näkyy huonosti Suomessa. Linnunradan keskus sijaitsee Jousimiehessä ja Linnunradan vyö on sen alueella leveimmillään, minkä ansiosta tähdistössä on erityisen runsaasti tähtijoukkoja ja kaasusumuja. Jousimiehen kirkkain tähti on Kaus Australis eli Epsilon Sagittarii. Jousimiehestä on löydetty juuri Linnunradan ulkopuolella sijaitseva Jousimiehen kääpiögalaksi. Jousimiestä, Sagittarius, ei saa sotkea Nuolen pieneen tähdistöön, jonka lyhenne on Sge, Jousimiehen Sgr.\nPaljon huomiota herättänyt \"Wow!-signaali\" vastaanotettiin vuonna 1977 Jousimiehen suunnalta."
    },
    {
        "id": "01nk9",
        "description": "Kauris on yksi eläinradan tähdistöistä. Se sijaitsee Vesimiehen, Kotkan, Etelän kalan ja Mikroskoopin tähdistöjen lähellä. Tähtikuvio muistuttaa kolmiota, jonka kulmat muodostavat Giedi, Deneb Algedi ja ω Capricorni."
    },
    {
        "id": "0jxf",
        "description": "Vesimies on laajahko eteläinen ekvaattoria sivuava tähdistö Pegasuksen alla Kotkan itäpuolella. Itäpuolella tähdistöä on tähtien jonoista tunnistettavissa vesiruukku, johon vesimies kaataa vettä.\nMessierin kohteista Vesimiehessä ovat pallomaiset tähtijoukot M2 ja M72 sekä avoin tähtijoukko M73. Tunnettuja kohteita ovat myös Helix-sumu sekä Saturnus-sumu."
    },
    {
        "id": "05s7n",
        "description": "Kalat on heikkotähtinen laaja kuvio Pegasuksen edustalla, jonka muodossa on nähty kala tai kaksi jo tuhansia vuosia sitten.\nKalojen kuviossa on nykyään kevättasauspiste, ekvaattorin ja eläinradan leikkauspiste, jossa Aurinko on kevättasauspäivänä 22. maaliskuuta.\nZeta Piscium on kaksoistähti, jonka komponenttien väli on 24 kaarisekuntia.\nKaloissa on yksi Messierin kohde, M74, joka on suuri kierteisgalaksi. Kalojen kuviossa sijaitsee myös Van Maanenin tähti, harvinainen esimerkki valkoisesta kääpiöstä, joka 12,2 magnitudin kirkkaudellaan erottuu 20 cm kaukoputkella."
    },
    {
        "id": "02vx4",
        "description": "Jalkapallo on Britteinsaarilla 1800-luvun loppupuolella kehitetty pallopeli, jossa kaksi joukkuetta pyrkii ensisijaisesti jalkoja ja päätä käyttäen saamaan pallon toisen maaliin useammin kuin vastustaja. Se on maailman suosituin urheilulaji. Arvioiden mukaan jopa 3,5 miljardia ihmistä joko seuraa tai harrastaa jalkapalloa. Sitä pelataan ammattimaisesti jokaisella asutulla mantereella. Suosituinta jalkapallo on Euroopassa ja Etelä-Amerikassa, isossa osassa Afrikkaa ja tietyissä Aasian maissa."
    },
    {
        "id": "0jm_",
        "description": "Amerikkalainen jalkapallo on Yhdysvalloissa ja Kanadassa 1800-luvun lopussa kehitetty joukkueurheilulaji, josta on tullut Yhdysvalloissa Euroopan perinteistä jalkapalloa suositumpi palloilulaji.\nPelin tarkoituksena on kerätä pisteitä kuljettamalla soikion muotoinen pelipallo joko vastustajan maalialueelle tai niin lähelle sitä, että pallo voidaan potkaista maalihaarukan läpi. Palloa voidaan kuljettaa joko kantamalla, jolloin kyseessä on juoksupeli, tai heittämällä, jolloin kyseessä on eteenpäinsyöttöpeli eli heittopeli. Toisen joukkueen tehtävänä on yrittää estää pallon kuljettaminen. Pelin päättyessä enemmän pisteitä kerännyt joukkue on voittaja.\nAmerikkalaisen jalkapallon ominaisia piirteitä ovat pelaajien välinen kova fyysinen kontakti, pelin taktisuus ja pelitilanteiden nopeus. Periaatteeltaan samankaltainen laji on amerikkalaisen jalkapallon edeltäjä rugby."
    },
    {
        "id": "018w8",
        "description": "Koripallo on urheilulaji ja pääasiassa sisällä pelattava pallopeli, jossa kaksi joukkuetta pelaa toisiaan vastaan. Koripallo on kontaktilaji, mutta taklaukset eivät ole sallittuja. Ulkona pelattaessa koripalloa voidaan kutsua myös katukoripalloksi. Tarkoituksena on yrittää saada pisteitä heittämällä pallo kentän päädyissä olevan ympyrän-muotoisen renkaan läpi koriin ja puolustaa oman kenttäpuoliskon koria vastustajahyökkääjiltä tekemättä virheitä.\nJoukkueeseen kuului viisi pelaajaa ja seitsemän vaihtopelaajaa. Palloa kuljetetaan pääasiassa yhdellä kädellä pompottaen tai syöttäen. Pisteitä tulee 1 vapaaheitosta, 2 kolmen pisteen heittokaaren sisäpuolelta tehdystä korista tai kolme pisteen heittokaaren päältä heitetystä korista, ja 3 pistettä tulee, jos pelaaja tekee korin 3 pisteen kaaren ulkopuolelta. Peliaikaa on käytettävistä säännöistä riippuen joko 4 × 8 minuuttia, 4 × 10 minuuttia tai 4 × 12 minuuttia. Kansainväliset säännöt muuttuivat 2010-2011 alkavalla pelikaudella. Kolmen pisteen heittokaari siirtyi puoli metriä taaemmas ja kolmen sekunnin alue muuttui suorakulmion muotoiseksi."
    },
    {
        "id": "018jz",
        "description": "Baseball on yhdysvaltalainen joukkuepallopeli, joka on erityisen suosittua Amerikassa ja Itä-Aasiassa. Suurin ja kovatasoisin baseball-sarja on Pohjois-Amerikan Major League, jonka voittaja on myös lajin maailmanmestari. Muita isoja liigoja ovat Japanin Nippon Professional Baseball ja ylikansallinen Minor League. Baseball on Yhdysvaltain ja Kuuban kansallispeli.\nSuomessa baseballia pelataan kahdella sarjatasolla, Baseballin SM-sarjassa ja I Divisioonassa.\nPelillä on samankaltaisuutta pesäpallon kanssa. Pesäpallon kehittäjä Lauri Pihkala otti vaikutteita baseballista ja muokkasi niiden avulla jo kehittämästään pitkäpallosta pesäpallon. Softball on baseballia muistuttava peli, jota pelataan isommalla pallolla ja jossa syöttö tapahtuu alakautta. Suomessa pelataan Pesäpalloa mikä on suomalainen versio baseballista"
    },
    {
        "id": "07bs0",
        "description": "Tennis on kahden pelaajan tai kahden kaksihenkisen joukkueen pelaama mailapeli, jossa verkon erottamat pelaajat lyövät onttoa huopapäällysteistä palloa verkon puolelta toiselle mailaa käyttäen.\nNykyinen tennispeli kehitettiin Englannissa 1800-luvun puolivälissä. Laji levisi ensin englanninkielisissä maissa erityisesti yläluokan keskuudessa. Nykyisin tennis on olympialaji, jolla arvioidaan olevan maailmanlaajuisesti noin 50 miljoonaa harrastajaa. Tennis on myös suosittu penkkiurheilulaji: erityisesti ammattilaistason Grand Slam -turnaukset keräävät suuret katsojaluvut. Näitä turnauksia on neljä eri puolilla maailmaa, ja vuosittain niihin kerääntyvät parhaat tennispelaajat. Kaksin- ja nelinpelejä pelataan samoissa turnauksissa, joten pelaaja voi halutessaan osallistua saman turnauksen kaksinpeleihin ja nelinpeleihin. Tennikseen liittyy myös useita sääntöjä, jotka ovat muuttuneet vuosien aikana.\nParhaina tennispelaajina kautta aikojen tunnetaan miesten puolella mm. Roger Federer, Pete Sampras, John McEnroe, Rod Laver, Ivan Lendl, Jimmy Connors, Björn Borg ja Rafael Nadal sekä naisten puolella mm. Chris Evert, Martina Navratilova, Margaret Smith Court, Serena Williams ja Steffi Graf."
    },
    {
        "id": "01cgz",
        "description": "Nyrkkeily on kamppailu-urheilulaji, jossa kaksi kilpailijaa ottelee köysillä ympäröidyssä kehässä ja yrittää lyödä vastustajaansa nyrkkeilykäsineillä suojatuilla nyrkeillään. Vastustajaa saa lyödä ainoastaan nyrkin etuosalla, ei avokämmenellä tai kämmensyrjällä. Myös lyöminen niskaan, selkään, munuaisiin tai vyötärön alapuolelle on kiellettyä. Lisäksi kyynärpäällä lyöminen, vastustajasta roikkuminen tai kiinnipitäminen, maassa olevan lyöminen, potkiminen ja jalan päälle astuminen ovat kiellettyjä. Vasenkätistä nyrkkeilijää kutsutaan termillä southpaw ja oikeakätistä termillä orthodox.\nLajin kilpatasolla on nykyään kaksi muotoa: ammattinyrkkeily ja amatöörinyrkkeily. Molemmat muodot ovat perussäännöiltään samanlaiset, mutta ammattilaiset ottelevat ilman paitaa ja pääsuojusta sekä ohuemmin hanskoin. Lisäksi amatööriottelut kestävät vain kolme erää, kun ammattinyrkkeilyssä ottelu koostuu 4–12 erästä. Amatöörinyrkkeilyssä ottelussa on kolme kolmen minuutin mittaista erää. Ottelua valvoo kehän sisällä kehätuomari ja ulkopuolella arvostelutuomarit.\nNyrkkeilyottelu voi ratketa viidellä eri tavalla. Ratkaisut ovat:\n⁕pistevoitto, jolloin kolmen arvostelutuomarin äänten enemmistön saanut voittaa. Nykyään tärkeimmissä amatööriturnauksissa käytetään ns. pistekoneita. Kun viidestä arvostelutuomarista vähintään kolme painaa osuman merkiksi nappia samanaikaisesti 1,2 s:n sisällä, osuma kirjaantuu kyseisen nyrkkeilijän pisteeksi."
    },
    {
        "id": "03tmr",
        "description": "Jääkiekko on joukkuepeli, jota pelataan jäällä jääkiekkokaukalossa. Kaukalossa pelaa normaalissa pelitilanteessa toisiaan vastaan kaksi kuusihenkistä joukkuetta luistimet jaloissa. Yhdestä joukkueesta on normaalissa pelitilanteessa kentällä yksi kentällinen eli yksi maalivahti, kaksi puolustajaa ja kolme hyökkääjää. Joukkueeseen kuuluu normaalisti kolmesta neljään kentällistä sekä kaksi maalivahtia. Hyökkäyskolmikkoa kutsutaan ketjuksi. Molemmilla joukkueilla on kaukalossa oma maali, jonka edustalla on maalialue. Maali on normaalisti metallikehikko, jossa on verkko kaikilla muilla sivuilla paitsi etusivulla, josta joukkueet yrittävät jääkiekkomailoja käyttäen siirtää pelivälineen, kumisen kiekon, maalivahdin ohi vastustajan maaliin ja estää vastustajaa siirtämästä kiekkoa omaan, puolustettavaan, maaliin. Kun peli loppuu, voittaja on enemmän maaleja tehnyt joukkue. Jääkiekko on Suomen suosituin urheilulaji.\nKansainvälisen Jääkiekkoliiton varapuheenjohtaja ja Suomen Jääkiekkoliiton puheenjohtaja on Kalervo Kummola. Kansainvälisen Jääkiekkoliiton puheenjohtaja on sveitsiläinen René Fasel."
    },
    {
        "id": "07_53",
        "description": "Lentopallo on yleensä sisätiloissa pelattava joukkuepeli, jossa kaksi verkon erottamaa kuusihenkistä joukkuetta lyövät ilmatäytteistä palloa puolelta toiselle. Pallo ei saa koskettaa kenttää. Pelin kehitti tenniksestä ja koripallosta William Morgan, ja sitä alettiin pelata 1800-luvun lopulla Yhdysvalloissa, Suomessa 1930-luvulla. Pelistä on kehitetty joitakin muunnelmia, kuten hiekka-alustalla kahden hengen joukkuein pelattava rantalentopallo sekä suolla pelattava suolentopallo.\nLentopallo on Kansainvälisen Olympiakomitean tunnustamista lajeista levinnein kansainvälisen lajiliiton jäsenmailla mitattuna."
    },
    {
        "id": "037hz",
        "description": "Golf on pallo- ja mailapeli, jonka tavoitteena on saada pieni, halkaisijaltaan noin neljän senttimetrin pallo mahdollisimman vähillä lyönneillä avauslyöntipaikalta reikään. Pelaamiseen käytetään mailoja, joita pelaajalla saa olla mukana korkeintaan 14 kappaletta.\nNykymuotoinen golf on kaikenikäisille ja tasoisille sopiva laji toimivan tasoitusjärjestelmänsä ansiosta. Järjestelmä antaa mahdollisuuden kilpailla keskenään tasavertaisesti. Käsitys golfista vain varakkaiden harrastuksena on vähitellen muuttumassa. Suomessa golfin suosio onkin kasvanut nopeasti 1980-luvun lopulta alkaen ja nykyään Suomessa on jo yli 115 000 rekisteröityä pelaajaa."
    },
    {
        "id": "01sgl",
        "description": "Pyöräily tarkoittaa polkupyörän käyttämistä kulkuneuvona liikenteessä, huvi- ja retkiajelussa tai kilpaurheilussa. Tavanomaisten kaksipyöräisten polkupyörien lisäksi pyöräily tarkoittaa myös kuormapyörien, nojapyörien, yksipyöräisten ja vastaavien lihasvoimalla liikkuvien kulkuneuvojen ajamista."
    },
    {
        "id": "03_8r",
        "description": "Judo on itämainen kamppailulaji, joka on lähtöisin Japanista. Judo tarkoittaa suomennettuna joustavaa tai pehmeää tietä, periksiantamisen taitoa. Judon kehitti Jigoro Kano. Aluksi judoa pidettiin yhtenä jujutsun koulukuntana. Kesäkuussa 1882 Kano perusti Tokioon oman koulun Kōdōkanin, jossa hän alkoi opettaa kehittämäänsä uutta kamppailulajia, judoa. Hän karsi jujutsun tekniikat niin, että kamppailutilannetta voitiin harjoitella täydellä suoritusteholla, ilman merkittävää loukkaantumisriskiä. Hän lisäsi tekniikoihin myös omia sovelluksiaan ja korosti terveen ruumiin ja henkisen kehittymisen tärkeyttä."
    },
    {
        "id": "0d38m",
        "description": "Maratonilla tarkoitetaan 42,195 kilometrin juoksumatkaa."
    },
    {
        "id": "0194d",
        "description": "Sulkapallo on mailapeli, jota pelaa vastakkain kaksi pelaajaa tai kaksi paria. Nelinpeliä, jossa parin muodostaa mies ja nainen, kutsutaan sekanelinpeliksi. Sulkapallossa tarkoitus on pelata palloa verkon yli vastapuolen rajojen sisälle, siten että vastustaja ei saa palautetuksi palloa takaisin."
    },
    {
        "id": "07jbh",
        "description": "Pöytätennis on pallopeli, jonka perusidea on samanlainen kuin tenniksessä. Pelialustana toimii pöytä, joka on jaettu verkolla kahteen yhtä suureen kenttäpuoliskoon. Tavoitteena on lyödä palloa vastustajan puoliskolla siten, että pallo pomppaa pöydän pinnasta eikä vastustaja kykene lyömään sitä takaisin sääntöjen vaatimalla tavalla. Pallo on kevyt ja ontto, ja sitä lyödään pienikokoisilla mailoilla. Pöytätennis on hyvin suosittua ympäri maailman, erityisesti Euroopassa ja Aasiassa, varsinkin Kiinassa ja Japanissa. Nykyään se on yksi olympialajeista."
    },
    {
        "id": "087zy",
        "description": "Jooga tarkoittaa Intiassa tuhansien vuosien aikana syntyneitä ihmisen ja maailmankaikkeuden fyysistä, psyykkistä ja spirituaalista olemusta koskevia filosofisia pohdiskeluja sekä etenkin niihin liittyviä käytännön harjoituksia. Sana yoga, suomalaistetussa muodossaan jooga, on johdettu yhdistymistä merkitsevästä sanskritin verbijuuresta yuj. Yleensä ajatellaan, että joogan tavoite onkin juuri yhdistyminen, erityisesti mielen selkeytyminen ja yhdistyminen tiedostavaan olemukseen. Fyysisiä joogaharjoituksia tehdään terveyden ylläpitämiseksi. Suomessa sana jooga yhdistetään useimmiten varsinkin Hathajoogalle tyypillisiin āsanoihin, jotka ovat suosittuja liikunnallisena harjoituksena ja rentoutumisena.\nJooga voi viitata myös Rajajoogaan, joka on yksi hindulaisen filosofian koulukunnista."
    },
    {
        "id": "0397w",
        "description": "Voimistelu on urheilulaji ja harjoittelumuoto, jonka tarkoituksena on parantaa ja kehittää fyysistä voimaa, notkeutta, ketteryyttä, koordinaatiota ja tasapainoa. Kansainvälinen voimisteluliitto Fédération Internationale de Gymnastique on yhteistyössä kansallisten liittojen kanssa. Suomen Voimisteluliittoon kuuluu 381 seuraa, joissa on yhteensä noin 122 000 jäsentä. Se on yksi Suomen suurimmista lajiliitoista, ja Suomen suurin tyttöjen ja aikuisten liikuttaja.\nVoimistelu on alkujaan kehittynyt kasvatukselliseen ja terveydenhoidollisiin tarkoituksiin suunnitelluista ruumiillisista liikkeistä. Nykyaikaisen voimistelun luoja on saksalainen Johann Christoph Friedrich GutsMuths, jota pidetään myös nykyaikaisen seiväshypyn kehittäjänä.\nVoimistelu jaetaan kilpa- ja näytösvoimisteluun, kuntovoimisteluun, kasvatusopilliseen eli pedagogiseen ja lääkintävoimisteluun. Voimisteluliikkeet ovat vapaa-, väline- ja telineliikkeitä, joita harjoitetaan yksilö- ja ryhmäsuorituksina.\nSuomessa voimistelun kilpatoimintaa järjestetään seitsemässä Suomen Voimisteluliiton alaisessa lajissa. Kilpatoiminnan lisäksi Voimisteluliiton jäsenseurat järjestävät toimintaa myös aikuisten ryhmäliikunnassa, tanssillisessa voimistelussa, tanssissa ja Kilta-ryhmissä."
    },
    {
        "id": "036vg6",
        "description": "Paini on yleisnimitys aseettomille kaksinkamppailumuodoille, joissa kamppaillaan ilman lyöntejä ja potkuja erilaisia otteita, sidontoja, nostoja, heittoja ja mahdollisesti lukkoja käyttäen.\nNykyisin painista puhuttaessa tarkoitetaan useimmiten olympiakisojen ohjelmassa olevia kreikkalais-roomalaista painia ja vapaapainia. Paini oli mukana jo antiikin olympialaisissa. Painia harrastettiin antiikin Kreikassa miehisen sotilaskunnon parantamiseksi. Nykyisin kilpaillaan myös erilaisissa painimuodoissa kuten brasilialaisessa ju-jutsussa, lukkopainissa, rantapainissa ja venäläisessä sambossa. Monilla kansoilla on omat perinteiset painimuotonsa, kuten mongolialainen paini ja turkkilainen öljypaini. Useiden painilajien maailmanlaajuinen kattojärjestö on kansainvälinen painiliitto FILA. Painissa erityisesti tarvitaan lihasten kuntoa, kestävyyttä, räjähtävyyttä ja kordinaatiota."
    },
    {
        "id": "04xsv",
        "description": "Itsepuolustuslaji, kamppailulaji tai taistelulaji -termit kuvaavat lajeja, joiden tarkoituksena on opettaa taitoja joita henkilö käyttää joko itsepuolustukseen eli puolustautumiseen fyysiseltä hyökkäykseltä, suorittaakseen hyökkäyksen tai kilpaillakseen lajissa.\nTermit ovat epämääräisiä, kiistanalaisia ja osin rinnakkaisia; jäljempänä karkea jako termien eroista. Useat lajit sisältävät piirteitä kaikista tai joistakin termien määritteistä. Jokainen laji itse yleensä määrittelee tarkemmin lajin tarkoituksen ja ideologian, mihin laji pohjautuu."
    },
    {
        "id": "03_ly",
        "description": "Tammikuu on vuoden ensimmäinen kuukausi ja pohjoisella pallonpuoliskolla keskitalvea, mistä myös kuukauden nimen on esitetty johtuvan. Sana tammi on nimittäin tarkoittanut esimerkiksi hämäläismurteissa sydäntä tai ydintä ja toisaalta napaa tai akselia. Tammikuuta on kutsuttu myös sydänkuuksi. Tammikuussa on 31 päivää.\nKuukauden latinankielinen nimi Ianuarius tai Januarius merkitsee Janukselle pyhitettyä kuukautta. Janus oli roomalainen porttien, ulko-ovien sekä kaiken alkamisen jumala, jonka tunnuksena oli kaksikasvoinen pää.\nTammikuu on toinen niistä uusista kuukausista, jotka Rooman kuningas Numa Pompilius muinoin lisäsi roomalaiseen kalenteriin, kun siirryttiin 10-kuukautisesta 12-kuukautiseen kalenterivuoteen. Alkujaan roomalaiset aloittivat vuoden maaliskuusta, mutta kun Julius Caesar otti käyttöön juliaanisen kalenterin, tammikuusta tuli vuoden ensimmäinen kuukausi"
    },
    {
        "id": "02xx5",
        "description": "Helmikuu on vuoden toinen kuukausi. Sitä edeltää tammikuu ja sitä seuraa maaliskuu. Helmikuussa on 28 päivää, karkausvuonna 29 päivää. Vuonna 1712 Ruotsissa ja Suomessa helmikuussa oli poikkeuksellisesti 30 päivää.\nSuomessa helmikuu on etelässä iltapäivien pidentymisen ja kovien pakkasten ja korkeiden nietosten aikaa. Pohjoisessa se on ensimmäisten kunnolla aurinkoisten päivien, ja rajujen pakkasten aikaa. Etelä-Suomessa voi helmikuun lopulla ensimmäistä kertaa vuodessa aurinkoisena päivänä tuntea auringon lämmittävän vaikutuksen iholla.\nHelmikuun keskilämpötilat eri puolella Suomea vaihtelevat. Vantaalla helmikuun keskilämpötila on noin -6 astetta, Lahdessa noin -7,5 astetta, Tampereella noin -8 astetta, Kuopiossa noin -9,5 astetta, Oulussa noin -9,5 astetta ja Sodankylässä noin -12 astetta. Etelä-Suomessa tyypillinen päivälämpötila vaihtelee nollakelistä kahteenkymmeneen pakkasasteeseen, riippuen mereistä lämpöä tuovien matalapaineiden reiteistä ja arktisista kylmänpurkauksista, keskimäärin Etelä-Suomessa on helmikuussa 3 astetta pakkasta päivällä. Pohjois-Suomessa sen sijaan lämpötila on yleensä tasaisesti päivisin noin -10 asteen molemmin puolin.\nSanonta helmikuu helistää tarkoittaa kuukaudelle tyypillisiä kovia pakkasia, Helmikuu onkin vuoden kylmintä aikaa, Etelä-Suomessakin on usein kireitä pakkasia. Helmikuussa on Etelä-Suomessakin vain harvoin lumettomia kausia. Helmikuun loppuvaiheessa lämpötilat alkavat hitaasti kohota, vaikka pakkaset jatkuvat Etelä-Suomessakin pitkälle maaliskuulle. Helmikuussa sataa todella niukasti, muttei yhtä niukasti, kuin maaliskuussa. Pitkän harmaan ajan jälkeen saadaan yhä enemmän ja enemmän auringonpaistetunteja. Helmikuu onkin kylmyydestään huolimatta melko selkeäsäinen kuukausi. Tiaiset aloittavat helmikuulla vienon liverryksensä myös Lapissa. Helmikuussa päivät pitenevät entisestään, vaikkakin ne ovatkin edelleen öitä lyhyempiä koko Suomessa. Lapissa on etelää pimeämpää, vaikkakin kaamos on jo ohi."
    },
    {
        "id": "04wzr",
        "description": "Maaliskuu on vuoden kolmas kuukausi. Sitä edeltää helmikuu ja seuraa huhtikuu. Maaliskuussa on 31 päivää. Ennen Julius Caesarin kalenteriuudistusta maaliskuu oli roomalaisessa kalenterissa vuoden ensimmäinen kuukausi.\nKevätpäiväntasaus on 20. tai 21. maaliskuuta, ja sen jälkeen päivät ovat pohjoisella pallon­puoliskolla öitä pidempiä, eteläisellä pallon­puoliskolla sen sijaan päinvastoin."
    },
    {
        "id": "0lkm",
        "description": "Huhtikuu on vuoden neljäs kuukausi. Nimensä se on saanut metsätöistä, kun keväällä kaadettiin havupuukaski eli huhta. Huhtikuussa on 30 päivää. Maaliskuu edeltää huhtikuuta, ja sitä seuraa toukokuu. Huhtikuu humauttaa lumet pois, ainakin Oulun eteläpuolelta. Suomessa huhtikuu on etelässä lumien sulamisen, kevättulvien, pitenevien iltojen ja luonnon heräilemisen aikaa. Pohjoisessa Suomessa huhtikuulla koetaan ensimmäiset keväiset päivät, vaikka talvi jatkuukin edelleen. Huhtikuun puolivälissä saattaa joinakin vuosina olla todella suuret erot Etelä- ja Pohjois-Suomen välillä. Etelä-Suomessa saattaa samaan aikaan olla esimerkiksi +12 astetta lämmintä, ensimmäiset perhoset lentelevät ja maa on lumeton ja leskenlehtiä täynnä. Pohjoisessa Suomessa voi samaan aikaan usein olla päivisin pari astetta pakkasta, ja kinokset suurimmillaan, ja ilmassa vain enteitä kevään tulosta.\nHuhtikuun latinankielinen nimi Aprilis tullee verbistä aperio, joka tarkoittaa \"avata\": Puiden silmut avautuvat tässä kuussa ainakin etelämpänä Euroopassa, Lounais-Suomessakin ensimmäiset koivut availevat silmujaan yleensä jo kuun viimeisinä päivinä.\nHuhtikuun ensimmäinen päivä on monessa länsimaisessa kulttuurissa tunnettu aprillipäivä, jolloin toisten huijaaminen huumorimielessä eli aprillipilojen kertominen on perinteisesti sallittua. Huhtikuu on pohjoisella pallonpuoliskolla jo hyvin valoisa kuukausi, yöt ovat päiviä selvästi lyhyempiä, mutta etenkin Etelä-Suomessa vielä täysin pimeitä. Elokuussa on melko lailla yhtä pitkät päivät. Kuitenkin lämpötilat ovat elokuuta suuresti alempia, vaikka aurinko lämmittää ja valaisee yhtä paljon kuin elokuussa. Tämä johtuu siitä että huhtikuussa vielä kylmä, juuri lumen alta paljastunut maa vasta alkaa imeä itseensä lämpöä. Elokuussa kovimpien helteiden jo mentyä maa ja vesistöt sen sijaan luovuttavat runsaasti lämpöä ja vaikuttavat siten ilmastoon nostaen ja tasaten lämpötiloja."
    },
    {
        "id": "04w_7",
        "description": "Toukokuu on vuoden viides kuukausi ja kevään viimeinen kuukausi. Siinä on 31 päivää. Toukokuu on saanut suomenkielisen nimensä siitä, että silloin tehdään toukotyöt eli viljan kylvö ja sen valmistelut, kyntö ja äestys. Toukokuussa touot tehdään. Suomessa tuokokuu on etelässä kukkaloiston, puiden lehteentulon ja kesän alkamisen aikaa. Pohjoisessa se on kevättulvien, luonnon heräilemisen ja lumien sulamisen aikaa.\nMonissa maissa vietetään toukokuun ensimmäisenä päivänä vappua ja toisena sunnuntaina äitienpäivää. Suomessa ne ovat liputuspäiviä samoin kuin Snellmanin päivä 12. toukokuuta ja kaatuneiden muistopäivä toukokuun toisena sunnuntaina. Myös helatorstai on useimmiten toukokuussa. Samoin helluntai on toukokuussa, jos helatorstai on viimeistään 21. toukokuuta. Toukokuun latinankielinen nimi Maius tulee siitä, että kuukausi oli omistettu kreikkalaisten jumalattarelle Maialle jonka sanotaan olleen roomalaisten Bona Dean, eli hedelmällisyyden jumalattaren, esikuvana. Bona Dean juhlaa vietettiin toukokuussa ja joulukuussa.\nToukokuun keskilämpötilat vaihtelevat eri puolilla Suomea. Vantaalla toukokuun keskilämpötila on noin +10 astetta, Lahdessa noin +10 astetta, Tampereella noin +9 astetta, Kuopiossa noin +8 astetta, Oulussa noin +7 astetta ja Sodankylässä noin +4 astetta. Etelä-suomessa tyypillinen päivälämpötila toukokuun alussa on noin 10-15 astetta ja lopulla noin 15-18 astetta. Pohjois-Suomessa päivälämpötila on toukouun alussa yleensä noin 7-10 astetta ja kuun lopulla noin 12-16 astetta. Yöpakkaset ovat Pohjois-Suomessa hyvin tyypillisiä vielä toukokuussa, sen sijaan Etelä-Suomessa niitä on enää harvoin toukokuun puolenvälin jälkeen. Hellepäiviä esiintyy Etelä-Suomessa toukokuussa noin joka toinen vuosi, ja Lapissa noin joka kymmenes vuosi. Toukokuulla hellepäivät ovat yleensä yksittäisiä, pidemmät hellejaksot ovat harvinaisia."
    },
    {
        "id": "040fb",
        "description": "Kesäkuu on vuoden kuudes kuukausi ja ensimmäinen kesäkuukausista. Kesäkuussa on 30 päivää. Suomessa kesäkuu on etelässä lämpenevien kesäsäiden ja alkukesän ja keskikesän valoisten öiden aikaa, pohjoisessa se on yöttömän yön ja kesän alkamisen aikaa.\nKesäkuun nimi ei tule lämmintä vuodenaikaa tarkoittavasta kesä-sanasta, vaan suomen lounaismurteiden kesantoa tarkoittavasta sanasta kesä. Kesantopelto kynnettiin ensimmäisen kerran kesäkuussa. Lämmintä vuodenaikaa lounaismurteissa tarkoittaa sana suvi. Kesäkuun latinankielinen nimi Iunius tulee roomalaisen jumalattaren Junon nimestä. Juppiterin puoliso Juno oli avioliiton, äitiyden ja naisten suojelija.\nKesäkuun keskilämpötilat eri puolilla Suomea vaihtelevat. Vantaalla kesäkuun keskilämpötila on noin +15 astetta, Lahdessa noin +14,8 astetta, Tampereella noin +14,5 astetta, Kuopiossa noin +14 astetta, Oulussa noin +13,5 astetta ja Sodankylässä noin +11 astetta. Etelä-Suomessa tyypillinen päivälämpötila kesäkuun alussa hieman alle 20 astetta ja kesäkuun loppupuolella hieman yli 20 astetta. Pohjois-Suomessa päivälämpötilat nousevat kuun alun 15 asteesta kuun lopun 20 asteeseen. Myös hellejaksot ja pohjoisen kylmänpurkaukset ovat kummatkin tähän aikaan vuodesta mahdollisia, mutta kuitenkaan mitään takatalvia ei enää kesäkuussa onnistu syntymään Suomessa. Etelä-Suomessa on kesäkuussa keskimäärin 5-6 hellepäivää ja Lapissa 2-3 hellepäivää."
    },
    {
        "id": "040fv",
        "description": "Heinäkuu on gregoriaanisessa kalenterissa vuoden seitsemäs kuukausi, kesäkuukausista keskimmäinen. Se on yleisesti vuoden lämpimin kuukausi pohjoisella pallonpuoliskolla ja päinvastoin kylmin eteläisellä pallonpuoliskolla. Heinäkuussa on 31 päivää. Heinäkuuta edeltää kesäkuu ja sitä seuraa elokuu.\nHeinäkuun on saanut latinankielisen nimen Iulius kalenterin uudistaneen roomalaisen diktaattorin Julius Caesarin mukaan, jonka kunniaksi Rooman senaatti päätti hänen kuoltuaan antaa heinäkuulle uuden nimen. Caesar syntyi heinäkuussa. Kuukauden entinen nimi oli Quintilis, joka viittasi siihen, että se oli vuoden viides kuukausi."
    },
    {
        "id": "0ll3",
        "description": "Elokuu on kesän viimeinen ja vuoden kahdeksas kuukausi. Suomenkielisen nimensä se on saanut elonkorjuusta eli viljan keräämisestä pelloilta. Elokuussa on 31 päivää. Suomessa elokuu on etelässä sekä pohjoisessa pimenevien öiden, lämpimien säiden ja sadonkorjuun aikaa. Yleensä elokuun lopulla voi jo pohjoisessa nähdä luonnossa merkkejä alkavasta syksystä. Koululaisten kesäloma päättyy elokuun puolivälin tienoilla.\nElokuun sai latinankielisen nimensä Augustus Rooman ensimmäisen keisarin Augustuksen mukaan. Ennen muutosta kuukauden nimi oli Sextilis, joka viittasi siihen, että se oli ollut vuoden kuudes kuukausi, ennen kuin Julius Caesar siirsi vuodenvaihteen maaliskuun alusta tammikuun alkuun.\nElokuun keskilämpötilat vaihtelevat eri puolella Suomea. Vantaalla elokuun keskilämpötila on noin +16 astetta, Lahdessa noin +15 astetta, Tampereella noin +15 astetta, Kuopiossa noin +14 astetta, Oulussa noin +13,5 astetta ja Sodankylässä noin +10 astetta. Elokuu on vuoden toiseksi lämpimin kuukausi heinäkuun jälkeen. Heinä-elokuun vaihde on Suomessa vuoden lämpimintä aikaa. Etelä-Suomessa elokuussa päivälämpötilat vaihtelevat normaalisti 20 asteen molemmin puolin, helteen todennäköisyys kuitenkin vähenee kuun loppua kohti. Pohjois-Suomessa taas lämpötilat kieppuvat noin 15–20 asteessa."
    },
    {
        "id": "06vkl",
        "description": "Syyskuu on vuoden yhdeksäs kuukausi. Syyskuussa on 30 päivää. Kuukauden latinankielinen nimi September, joka on käytössä useimmissa eurooppalaisissa kielissä, tulee seitsemää merkitsevästä sanasta septem, sillä aiemmin vuosi alkoi maaliskuusta ja syyskuu oli seitsemäs kuukausi. Syyskuu oli roomalaisille viininkorjuuaikaa. Kuukauden suomenkielinen nimi johtuu syksystä. Syyskuu on Suomessa ruskan, syyssateiden, pimenevien iltojen, viilenevien säiden ja sienestämisen aikaa.\nKeskimäärin syyskuu on maapallolla vuoden lämpimin kuukausi.\nSyyskuun keskilämpötila vaihtelee eri puolilla Suomea. Vantaalla syyskuun keskilämpötila on noin +11 astetta, Lahdessa noin +10 astetta, Tampereella noin +10 astetta, Kuopiossa noin +8,5 astetta, Oulussa noin +8 astetta ja sodankylässä noin +6 astetta. Keskilämpötiloiltaan syyskuu onkin Suomessa lämpimämpi kuin toukokuu. Syyskuun alussa päivälämpötilat ovat Etelä-Suomessa tyypillisesti 15-20 astetta ja lopulla 10-15 astetta. 20 asteen päivälämpötiloja harvoin mitataan enää syyskuun 20. päivän jälkeen. Pohjois-Lapissa päivälämpötila on noin 10-12 astetta kuun alussa ja 5-7 astetta kuun lopulla. Etelä-Suomessa on syyskuulla vain harvoin yöpakkasia, Lapissa ensimmäiset yöpakkaset osuvat yleensä syyskuun alkuun."
    },
    {
        "id": "05lf_",
        "description": "Lokakuu on vuoden kymmenes kuukausi, joka on pohjoisella pallonpuoliskolla syksyn ja eteläisellä pallonpuoliskolla kevään toinen kuukausi. Lokakuuta edeltää syyskuu ja sitä seuraa marraskuu. Lokakuun pituus on 31 päivää. Eteläisessä Suomessa lokakuu on runsaiden syyssateiden, syysmyrskyjen, viileiden säiden ja pimenevien iltapäivien aikaa. Pohjoisessa se on tyynempää ja kylmempää talven alun ja ensilumen aikaa.\nLokakuun latinankielinen nimi october tulee kahdeksaa merkitsevästä sanasta octo, sillä aikoinaan lokakuu oli roomalaisen kalenterin kahdeksas kuukausi. Kuukausi oli maaliskuun, toukokuun ja heinäkuun ohella Caesarin ajanlasku-uudistuksen alkuperäisiä 31 päivän kuukausia. Loput yhtä pitkät kuukaudet tulivat koska Caesarin tekemän jaon seurauksena vuodessa olisi 355 päivää, joten hänen oli lisättävä puuttuvat 10 päivää muihin kuukausiin.\nLokakuun keskilämpötilat eri puolilla Suomea vaihtelevat. Vantaalla lokakuun keskilämpötila on noin +6 astetta, Lahdessa noin +4,5 astetta, Tampereella noin +4 astetta, Kuopiossa noin +2,5 astetta, Oulussa noin +2 astetta ja Sodankylässä noin -1 astetta. Lokakuussa taivas on usein jatkuvasti pilviharson peitossa, mistä johtuen päivälämpötilojen ja yölämpötilojen ero ei useinkaan ole aina kovin suuri, ainakaan etelässä. Ensimmäiset yöpakkaset ja kuura tulevat yleensä lokakuun alussa Etelä-Suomessa ensimmäistä kertaa. Tyypillinen päivälämpötila on Etelä-Suomessa lokakuun alussa noin 10-12 astetta ja lopulla enää noin 5-7 astetta. Pohjoisessa vastaavat ovat kuun alussa 5-7 astetta ja kuun lopussa päivälämpötilat ovat yleensä enää hieman plussan puolella, tai jopa nollassa."
    },
    {
        "id": "05cw8",
        "description": "Marraskuu on vuoden yhdestoista kuukausi. Sitä edeltää lokakuu, ja sitä seuraa joulukuu. Marraskuussa on 30 päivää. Suomessa marraskuu on etelässä lyhyiden ja harmaiden päivien, syysmyrskyjen, syyssateiden ja monesti myös ensilumen aikaa. Pohjoisessa se on kaamoksen alun ja alkutalven aikaa.\nMarraskuun latinankielinen nimi november tulee yhdeksää merkitsevästä sanasta novem, sillä ennen Julius Caesarin kalenteriuudistusta marraskuu oli vuoden yhdeksäs kuukausi.\nMarraskuun keskilämpötilat eripuolilla Suomea vaihtelevat. Vantaalla marraskuun keskilämpötila on noin -0,5 astetta, Lahdessa noin -2 astetta, Tampereella noin -2,5 astetta, Kuopiossa noin -4,5 astetta, Oulussa noin -5 astetta ja Sodankylässä noin -8 astetta. Tyypillinen päivälämpötila Etelä-Suomessa marraskuun alussa on noin 4-5 astetta ja kuun lopulla enää noin 0-2 astetta. Pohjois-Suomessa marraskuun alussa tyypillinen päivälämpötila on pari astetta pakkasta, kuun lopulla kuitenkin on jo toisinaan koviakin pakkasia Keski-Lapissa päivisin.\nKuukauden suomenkielinen nimi viittaa siihen, että Etelä-Suomessa maa on silloin usein yöpakkasten vuoksi roudassa, minkä vuoksi useimmat ruohovartiset kasvit kuolevat eli tulevat martaiksi. Pohjois-Suomessa pysyvän lumen aika alkaa heti marraskuun alusta. Etelä-Suomessa marraskuu on pääosin synkkä ja lumeton, sateet tulevat etelässä useammin vetenä tai räntänä kuin lumena, tosin lyhet lumiset jaksot ovat Etelä-Suomessakin jo tavallisia. Ensilumi sataa etelärannikollamme vasta marraskuun puolivälin paikkeilla, kun se on Lapissa satanut keskimäärin jo lokakuun alkupäivinä. Marraskuun aikana sademäärät vähenevät Suomessa elo-lokakuiden runsaiden syyssateiden jäljiltä. Marraskuussa sateet voivat olla hyvin pitkäkestoisia, jopa vuorokauden mittaisia, mutta niiden tuoma sademäärä ei ole yleensä korkea. Loppuvuodesta sateet ovat lähinnä pitkäkestoisia tihkusateita. Auringonpaistetta saadaan marraskuisin todella niukasti, johtuen runsaasta pilvisyydestä. Ajoittain pohjoiselta napaseudulta pyrkivät arktiset kylmänpurkaukset voivat tuoda kuivaa pakkasilmaa eteläiseen Suomeenkin saakka, ja rikkoa tämän lähes taukoamattoman pilvisyyden. Lähes kaikki muuttolinnut ovat marraskuussa jo muuttaneet etelään, paitsi eräät Etelä-Suomessa vielä tähänkin aikaan majailevat vesilinnut ja rastaat, jotka siirtyvät etelämmäksi vasta talven reunalla tai jäiden tulon aikaan. Marraskuussa syntyneillä on yleensä skorpioni horoskooppinaan."
    },
    {
        "id": "028kb",
        "description": "Joulukuu on kahdestoista eli vuoden viimeinen kuukausi.\nKuukaudessa on 31 päivää. Joulukuuta edeltää marraskuu. Suomessa joulukuu on etelässä syyssateiden laantumisen, pimeiden ja harmaiden päivien sekä lumipeitteen saapumisen aikaa. Suomen merialueilla joulukuu on keskiarvollisesti yhdessä marraskuun kanssa vuoden myrskyisin kuukausi. Pohjoisessa se on jo täyttä kaamoksista keskitalvea pakkaskeleineen ja hankineen. Suomessa joulukuun alkuperäinen nimi on ollut talvikuu, mutta 1600-luvulla nimi vaihdettiin kristilliseksi joulukuuksi.\nJoulukuun keskilämpötilat Suomessa vaihtelevat. Vantaalla joulukuun keskilämpötila on noin −5 astetta, Lahdessa noin −6,5 astetta, Tampereella noin −7 astetta, Kuopiossa noin −9 astetta, Oulussa noin −9,5 astetta ja Sodankylässä noin −12,5 astetta. Etelä-Suomessa päivälämpötilat vaihtelevat joulukuussa nollan molemmin puolin. Pohjois-Suomessa ne taas laskevat kuun aikana huimasti siten, että kuun alussa on päivälämpötilat ovat noin −5 asteen tietämillä ja kuun lopulla noin −10 asteen tietämillä.\nVuoden lyhin päivä talvipäivänseisaus on 21. joulukuuta tai 22. joulukuuta. Tällöin napapiirin pohjoispuolella aurinko ei nouse lainkaan horisontin yläpuolelle, eli siellä on kaamos. Lapissa joulukuu on kylmä ja talvinen, pysyvä lumipeite on saatu jo aiemmin syksyllä. Sitä vastoin Etelä-Suomessa pysyvä lumi saadaan vasta tämän kuukauden aikana, etelärannikolla keskimäärin vasta joulun aikoihin. Pohjois-Suomessa on joulukuussa enimmäkseen kylmää ja jopa kireää pakkasta, mutta Etelä-Suomessa joulukuut eivät useinkaan ole veljeksiä, toisinaan on talvista ja kylmää, toisinaan lämpöasteita ja vesisadetta. Joulukuussa sademäärät jatkavat vähenemistään, mutta auringonpaistetunteja saadaankin joulukuussa todella vähän koko Suomessa. Joulukuu onkin marraskuun tapaan harmaa ja pimeä kuukausi, tosin edeltäjäänsä kylmempi."
    },
    {
        "id": "0fm3w",
        "description": "Pohjoinen on yksi neljästä pääilmansuunnasta, suunta meridiaania pitkin kohti maapallon pohjoisnapaa.\nNykyisissä kartoissa pohjoinen merkitään tyypillisesti yläreunaan. Kartan koordinaattijärjestelmä ei kuitenkaan ole välttämättä täsmälleen todellisen pohjoissuunnan mukainen, jolloin todellista pohjoissuuntaa kutsutaan napapohjoiseksi ja kartan koordinaatiston ”pohjoissuuntaa” karttapohjoiseksi. Näistä vielä poikkeaa Maan magneettikentän paikallisen suunnan mukainen magneettinen pohjoinen eli neulapohjoinen."
    },
    {
        "id": "0k7ny",
        "description": "Etelä on yksi neljästä pääilmansuunnasta. Se on kohtisuorassa itää ja länttä vastaan ja kaakon sekä lounaan välissä. Kompassissa se on 180 asteen kohdalla. Etelä määrittyy maapallon pallonpuoliskojen mukaisesti.\nYleensä etelä kuvataan kartoissa pohjoisen alapuolelle. Maan pyörimisakselin eteläinen pää eli Etelänapa sijaitsee Etelämantereella, joka on yksi maailman maanosista. Pohjoisnapa on vastakkaisella puolella geoidinmuotoista palloamme eikä sijaitse mantereella vaan jäätiköllä.\nMagneettinen etelä, johon kompassineulakin likimain osoittaa, on suunta Maan magneettista etelänapaa kohti. Maan magneettikentän navat eli magneettiset navat eivät sijaitse samoissa kohdissa kuin maantieteelliset navat. Ne vaihtavat lisäksi paikkoja säännöllisesti pitkällä aikavälillä."
    },
    {
        "id": "0gkh2",
        "description": "Länsi on yksi neljästä pääilmansuunnasta. Se on etelän ja pohjoisen välissä. Kompassissa se on 270 asteen kohdalla. Taivaankappaleet näyttävät vuorokauden kuluessa nousevan idästä ja laskevan länteen.\nAntiikin Kreikassa tunnettu maailma loppui lännessä Gibraltarinsalmeen Herakleen pylväisiin. Filosofi Platon kertoi dialogeissaan Timaios ja Kritias legendan salmesta länteen sijainneesta, luonnonmuollistuksissa uponneesta Atlantis-saaresta.\nMahayana-buddhalaisuudessa paratiisimainen Puhdas maa sijaitsee lännessä. Monessa mytologiassa kuolleiden onnellinen maa on lännessä."
    },
    {
        "id": "0gkhl",
        "description": "Itä on yksi neljästä pääilmansuunnasta, pohjoisesta 90° myötäpäivään. Itä on se suunta, johon maapallo pyörii; näin ollen maapallon pinnalla olevan tarkkailijan näkökulmasta taivaankappaleet, kuten Aurinko, näyttävät vuorokauden kuluessa nousevan idästä ja laskevan länteen."
    },
    {
        "id": "0j0k",
        "description": "Aasia on maapallon suurin maanosa niin väestöltään kuin pinta-alaltaankin. Aasian pinta-ala on noin 44 miljoonaa neliökilometriä, jolla se kattaa 29,4 % maapallon maapinta-alasta ja 8,6 % kokonaispinta-alasta. Aasiassa asuu vähän alle neljä miljardia ihmistä joka on yli 60 % maailman väestöstä. Perinteisen määritelmän mukaan Aasia muodostaa yhdessä Euroopan kanssa Euraasian jättimantereen. Maanosan nimi tulee antiikin kreikkalaisilta, jotka kutsuivat nimellä Anatolian aluetta. Rodultaan Aasian väestö on enimmäkseen mongolidista ja europidistä. Europideja on Euroopan lähiseuduilla ja Etelä-Aasiassa Lähi-idästä Intiaan saakka ulottuvalla alueella. Keskisessä ja itäisessä aasiassa mongolidinen tyyppi on hallitseva. Valtauskonnot ovat islam, buddhalaisuus ja hindulaisuus."
    },
    {
        "id": "059g4",
        "description": "Pohjois-Amerikka on pohjoisella pallonpuoliskolla sijaitseva manner Etelä-Amerikan pohjoispuolella, Tyynen valtameren ja Atlantin valtameren välissä. Sen pinta-ala on noin 24 480 000 neliökilometriä ja asukasluku arviolta 514 miljoonaa. Se on Aasian ja Afrikan jälkeen kolmanneksi suurin manner pinta-alaltaan ja Aasian, Afrikan ja Euroopan jälkeen neljänneksi suurin väkiluvultaan. Pohjois-Amerikassa on yhteensä 38 maata.\nMantereella on kolme suurta valtiota: Kanada, Meksiko ja Yhdysvallat, jotka käsittävät suurimman osan Pohjois-Amerikkaa. Näiden lisäksi myös Keski-Amerikan ja Karibianmeren valtioiden ja saarten katsotaan yleensä olevan osa Pohjois-Amerikkaa. Myös Tanskalle kuuluva Grönlanti kuuluu maantieteellisesti Pohjois-Amerikkaan."
    },
    {
        "id": "06n3y",
        "description": "Etelä-Amerikka on maanosa läntisellä pallonpuoliskolla Tyynenmeren ja Atlantin välissä. Se on Amerikan mantereen eteläosa. Mantereen pinta-ala on noin 17 815 420 neliökilometriä eli 3,5 prosenttia Maan koko pinta-alasta. Etelä-Amerikka on näin ollen neljänneksi suurin maanosa."
    },
    {
        "id": "02j9z",
        "description": "Eurooppa on maanosa, jota rajaavat Atlantin valtameri lännessä, Pohjoinen jäämeri pohjoisessa, Uralvuoret ja Uraljoki idässä, Kaspianmeri, Kaukasusvuoret ja Mustameri kaakossa sekä Välimeri etelässä. Eurooppa muodostaa Aasian kanssa laajan Euraasian mantereen, jonka läntisen viidenneksen se käsittää. Pinta-alaltaan Eurooppa on maailman toiseksi pienin maanosa, hieman suurempi kuin Oseania. Euroopassa asuu hieman yli 700 miljoonaa ihmistä, joten se on asukasluvultaan kolmanneksi suurin maanosa Aasian ja Afrikan jälkeen. Euroopassa on 50 valtiota."
    },
    {
        "id": "0dg3n1",
        "description": "Afrikka on maailman toiseksi suurin maanosa. Sen pinta-ala on 30 065 000 km², joka on 20,3 % Maan maapinta-alasta. Afrikan yli miljardi asukasta muodostavat noin 14,8 % ihmiskunnasta.\nAfrikka on luonnonvaroiltaan vauras, mutta taloudeltaan köyhä maanosa. Afrikassa kulminoituvat monet maailman pahimmista ongelmista, kuten köyhyys, AIDS, ruoan ja veden puute ja huono hallinto. Afrikkalaiset kärsivät vuosisadan siirtomaajärjestelmästä ja tätä ennen orjuudesta. Pääosa maaosan maista itsenäistyi 1960-luvulla. Sodat, epävakaus ja väestönkasvu koettelevat maanosaa nykyäänkin."
    },
    {
        "id": "0jfx",
        "description": "Etelämanner on maapallon eteläisin maanosa ja ainoa, jolla ei sijaitse vakituista asutusta tai yhtään valtiota. Se jaetaan usein läntiseen ja itäiseen Etelä­mantereeseen. Etelä­manner mielletään yleensä Antarktiksen synonyymiksi, mutta Antarktikseen sisältyy myös napamannerta ympäröiviä saaria. Etelä­manner on kylmin, tuulisin, korkein ja kuivin manneralue. Etelä­manner on viidenneksi suurin maanosa Aasian, Afrikan, Pohjois-Amerikan ja Etelä-Amerikan jälkeen. Sen pinta-ala on 14 miljoonaa neliökilometriä.\n98 prosenttia Etelä­mantereesta on suuren mannerjäätikön peitossa. Siellä ei ole vakituista ihmisasutusta, mutta 1 000–5 000 ihmistä käy vuosittain tekemässä tutkimusta tutkimusasemilla ympäri maanosaa. Vain kylmään todella hyvin sopeutuneet kasvit ja eläimet selviytyvät siellä, mukaan lukien pingviinit, eväjalkaiset, sukkulamadot, karhukaiset, punkit, mikro-organismit ja jotkin tundrakasvit.\nEtelä­manner on lähes kokonaan eteläisen napapiirin etelä- ja sisä­puolella sekä kokonaan 60. eteläisen leveys­piirin etelä- ja sisä­puolella. Jälkimmäinen leveyspiiri rajaa alueen, jota vuonna 1959 alle­kirjoitettu Antarktiksen sopimus koskee. Sopimus estää sotilaallisen toiminnan ja kaivos­toiminnan, hyväksyy tieteellisen tutkimuksen ja suojelee maanosan eko­systeemiä. Se solmittiin alunperin kahdentoista maan välillä, ja sen jälkeen siihen on liittynyt lukuisia valtioita. 46 valtiota ei ole hyväksynyt sopimusta."
    },
    {
        "id": "09pkq0",
        "description": "Australia on maantieteellisesti pienin maanosa maapallolla. Maanosassa sijaitsee myös samanniminen valtio eli Australia. \"Manner\" voidaan käsittää myös mannerjalustana, jolloin siihen kuuluisi Australian lisäksi myös Uusi-Guinea ja Tasmania. Australian maanosa muodostaa suurimman osan Oseanian maa-alueesta."
    },
    {
        "id": "05p553",
        "description": "Komedia on elokuvagenre, jonka elokuvien perimmäinen tavoite on saada katsoja tuntemaan huvittuneisuutta, iloa ja kenties nauramaan.\nKomedia on draaman ohella elokuvan vanhin genre ja ollut mukana mykkäelokuvien ajoista asti. Alun perin elokuvien huumori oli liikuntapitoisempaa, ja huumoria luotiin liioitellusti esimerkiksi kaatumisilla ja potkuilla, jotka saatiin elokuvissa näyttämään hauskoilta. Kun äänielokuva yleistyi, siirrettiin elokuviin myös humoristista puhetta sekä alettiin keksiä yhä modernimpia vitsejä ja huumorin muotoja itseironiaan, mustaan huumoriin ja camp-huumoriin asti. Syntyivät myös niin kutsutut parodiaelokuvat, joissa pilkattiin muita kuuluisia, yleensä vakavasti tehtyjä elokuvia esimerkiksi asettamalla jokin alkuperäisteoksen kuuluisa kohtaus toisenlaiseen tilanteeseen tai viemällä sitä pidemmälle kuin alkuperäinen teos.\nKuuluisia elokuvakoomikkoja ovat muiden muassa Charlie Chaplin, Buster Keaton, Jerry Lewis John Cleese ja Monty Python sekä nykyään hyvin suosittu Jim Carrey. Komediaelokuvia tehdään nykyään eniten Yhdysvalloissa ja Isossa-Britanniassa, joista varsinkin jälkimmäinen on saanut runsaasti huomiota omalaatuisista komedioistaan; puhutaan brittihuumorista."
    },
    {
        "id": "05p553",
        "description": "Komedia tarkoittaa teatteritaiteessa huvinäytelmää. Alun perin sillä on yksinkertaisesti tarkoitettu vain näytelmää, jolla on onnellinen loppu. Nykyisin termi viittaa humoristiseen näytelmään ja yleensä humoristiseen ilmaisuun esittävissä taiteissa."
    },
    {
        "id": "03npn",
        "description": "Kauhuelokuva on elokuvan lajityyppi, jonka päätarkoituksena on herättää katsojassa pelon ja kauhun tunnetta. Kauhuelokuville tyypillisiä elementtejä ovat erilaiset yliluonnolliset ilmiöt ja hirviöhahmot, kuten kummitukset, vampyyrit, zombit, demonit ja sarjamurhaajat. Kauhuelokuvien teemana on usein taistelu hyvän ja pahan välillä.\nKauhuelokuva sai alkunsa jo 1800-luvun lopulla, ja se on saanut vaikutteita erityisesti goottilaisista romaaneista. Varhaisimpina klassikoina pidetään saksalaisia Tohtori Caligarin kabinettia ja Nosferatua 1920-luvun alusta, mutta termiä ”kauhuelokuva” alettiin käyttää vasta 1930-luvulla, kun Universal Pictures julkaisi useita lajityyppiä edustaneita elokuvia.\nKauhuelokuva on ollut erityisesti nuorten suuressa suosiossa, vaikka monet kauhuelokuvat ovat pienellä budjetilla tehtyjä niin sanottuja b-elokuvia. Kauhuelokuva ei kuitenkaan ole aina saanut tunnustusta, sillä se on usein herättänyt myös pahennusta, ja monet kauhuelokuvat ovat joutuneet sensuurin kohteeksi. Lajityypin elokuvien kuvasto on usein väkivaltaista, minkä vuoksi niitä on pidetty raaistavina."
    },
    {
        "id": "03npn",
        "description": "Kauhukirjallisuus on kirjallisuuden laji, joka käsittelee pelottavia ja kauhua herättäviä asioita tai olentoja. Usein tarkoituksena on herättää lukijassa samaa kauhun tunnetta, jota teoksen henkilötkin kokevat. Yliluonnolliset ilmiöt ovat perinteisesti käytetty teema, esimerkiksi kummitukset, vampyyrit ja ihmissudet. Kauhukirjallisuus ei kuitenkaan välttämättä sisällä yliluonnollisuuksia, vaan voi käsitellä esimerkiksi julmia rikoksia."
    },
    {
        "id": "0jtdp",
        "description": "Dokumenttielokuva on elokuva, joka todellisista ilmiöistä otetuin kuvin tai rekonstruktion kautta pyrkii lisäämään tietämystä sekä paljastamaan ongelmia ja vaikuttamaan niiden ratkaisuihin.\nDokumenttielokuva ennen kaikkea välittää tunteita ja sanomia, luo kuvia maailmasta, kulttuureista ja ihmisistä. Se kuvaa prosesseja, tapahtumia, matkoja ja tarinoita yleensä pyrkien esittämään ne henkilöiden kautta, heille tapahtuvina asioina. Tällä tavalla katsojalle synnytetään samaistumiskohde ja luodaan mahdollisuus myötäelämiseen. Dokumenttielokuvassa on hyvin tärkeää löytää henkilö, jonka kautta tai näkökulmasta asioita ja tapahtumia voidaan esittää.\nToisaalta, dokumenttielokuvat ovat vapaita elokuvan säännöistä. Niin sanottu poeettinen elokuva käyttää hyväkseen muita kuvallisen kerronnan keinoja kuin henkilökeskeisyyttä ja tarinallisuutta. Poeettiset dokumenttielokuvat luovat tunnelmia, tunnekuvia ja mielikuvia esimerkiksi Sergei Eisensteinin kehittämien montaasiteorioiden tai Dziga Vertovin kehittämien vapaiden montaasien kautta. Hyvä esimerkki poeettisesta dokumenttielokuvasta on Godfrey Reggion ohjaama Koyaanisqatsi.\nDokumenttielokuva voi olla myös kokonaan käsikirjoitettu ja lavastettu. Tässä tapauksessa dokumenttielokuvaksi sen määrää tekijän oma määritelmä. Jos tekijä on tarkoittanut jonkin elokuvan dokumentiksi, se on silloin dokumentti. Tosin tekijän olisi noudatettava tiettyjä eettisiä sääntöjä. Suoranaisesti valehdella tai muuten harhaan johtaa ei saisi, mutta näkökulma voi olla persoonallinenkin. Luontodokumenttielokuvan tekijöiden tulisi sitoutua säännöstöön, jonka mukaan he eivät saa vaikuttaa normaaliin luonnon kiertokulkuun esimerkiksi pelastamalla kuolevia eläimiä tai häiritsemällä petoeläimen saalistamista."
    },
    {
        "id": "07s9rl0",
        "description": "Draamaelokuva on elokuvan lajityyppi. Se on käsitteenä laajin elokuvagenreistä, sillä se on käytännössä kattotermi monille alalajityypeille, kuten romanttiselle draamalle, oikeussalidraamalle, historialliselle draamalle ja seikkailudraamalle.\nDraamaelokuvat keskittyvät usein henkilöön tai henkilöihin, jotka joutuvat konfliktitilanteeseen elämän merkittävällä hetkellä. Elokuvien aiheena on usein ajankohtaiset asiat, ongelmat tai epäoikeudenmukaisuudet, kuten rasismi, uskonnollinen syrjintä, päihderiippuvuus, köyhyys, korruptio, luokkajako, seksuaalinen kyvyttömyys, mielisairaus tai väkivalta naisia kohtaan. Draamaelokuva oli varsinkin elokuvahistorian alkuaikoina melodraamaa, mutta on sittemmin kehittynyt realistisempaan suuntaan. Elokuvaa Viettelyksen vaunu pidetään kehityksen keskeisenä tekijänä.\nDraamaelokuva jaetaan edelleen usean alalajityyppiin. Lisäksi se voi sekoittua muiden lajityyppien kanssa. Draamaelokuvan alalajityyppejä ovat:\n⁕Draamakomedia käsittelee draamaelokuvien tapaan draamaattisia aiheita, mutta käyttää huomattavasti myös huumoria kerronnassaan\n⁕Elämäkerrallinen draama, joka keskittyy kuvaamaan jonkun henkilön tai ryhmän elämänvaiheita\n⁕Historiallinen draama kuvaa jotain tiettyä historian tapahtumaa tai aikaa ja perustuu ainakin löyhästi todellisiin tapahtumiin"
    },
    {
        "id": "0hcr",
        "description": "Animaatio on tekniikka, jossa elokuva toteutetaan kuva kuvalta. Animaatio voidaan valmistaa kuvaamalla piirrettyjä pieniä muutoksia sisältäviä kuvia filmille tai tekemällä pieniä muutoksia fyysiseen malliin ja kuvaamalla muutokset. Kun kuvattu filmi näytetään normaalinopeudella, peräkkäin nopeasti vaihtuvat kuvat luovat illuusion liikkeestä. Animaatio voidaan toteuttaa myös tietokoneen avulla."
    },
    {
        "id": "06n90",
        "description": "Science fiction eli scifi tai tieteisfiktio, on yleisnimitys tarinoille, jotka käsittelevät tyypillisesti tieteen ja tekniikan vaikutusta yhteiskuntaan tai ihmisiin. Perinteisiä tieteisaiheita ovat avaruus, tulevaisuus, aikamatkat ja oudot keksinnöt. Tieteisfiktio voi olla hyvin kuvitteellista tai lähellä todellisuutta.\nScifi sai alkunsa tieteiskirjallisuutena. Nykyään scifi-teemoja esiintyy kaunokirjallisuuden ohella televisiosarjoissa, elokuvissa, sarjakuvissa, kuvataiteessa sekä video- ja roolipeleissä."
    },
    {
        "id": "02kdv5l",
        "description": "Toimintaelokuva on näyttävä ja nopearytminen elokuva, jonka tyypillisiä piirteitä ovat muun muassa takaa-ajot, räjähdykset, väkivaltaiset tappelut, katastrofit, nopea rytmi sekä pääosassa kekseliäs, voimakas ja rohkea sankari. Toimintaelokuva on lajityyppinä usein sekoittunut muihin lajityyppeihin. Toimintaelokuvat ovat usein yleisömenestyksiä, mutta koska toimintaelokuvien maailma on hyvin mustavalkoinen, niistä on melko harvoin tullut arvostelumenestyksiä.\nToimintaelokuvat ovat luonteeltaan eskapistisia viihde-elokuvia, joiden kohdeyleisönä on 13–25-vuotiaat miehet. Toimintaelokuvan pääosassa on tyypillisesti miessankari, jolla on vastassaan lähes mahdottomalta vaikuttava uhka. Uhan ratkaiseminen vaatii yleensä sankarilta lähes yli-inhimillistä fyysistä voimaa ja väkivaltaa. Toimintaelokuvan nainen on tavallisesti joko sankarin liittolainen tai rakkauden kohde. Viime vuosikymmeninä vahvoja naisia on myös ruvettu näkemään toimintaelokuvien sankarina.\nToimintaelokuvan juuret ovat mykkäelokuvan sarjaelokuvissa. Varhaisimmaksi toimintaelokuvaksi voidaan lukea Edwin S. Porterin Suuri junaryöstö vuodelta 1903. Lajityyppinä toimintaelokuvan kukoistuksen voidaan katsoa alkaneen 1980- ja 1990-luvulla, jolloin erikoisefektien kehittyminen antoi mahdollisuuden tehdä entistä näyttävämpiä elokuvia. Samalla toimintaelokuvien juonen rytmi nopeutui ja väkivallan määrä kasvoi."
    },
    {
        "id": "01jfsb",
        "description": "Trilleri on kirjallisuuden tai elokuvataiteen tyylilaji, jonka kerronta keskittyy jännityksen luomiseen ja sen ylläpitämiseen. Trillerin synonyymeja ovatkin jännityselokuva ja jännitysromaani. Trillerin alalajityyppejä ovat muun muassa poliittinen trilleri ja psykologinen trilleri. Useimmiten trilleri kuitenkin sekoittuu muiden lajityyppien ja alalajityyppien kanssa.\nTunnettuja trillerikirjoja ovat muun muassa Dan Brownin Da Vinci -koodi ja Eoin Colferin Artemis Fowl. Tunnettuja trillerielokuvia ovat muun muassa Uhrilampaat ja Psyko."
    },
    {
        "id": "01hmnh",
        "description": "Fantasia on kreikan kielestä peräisin oleva sana, joka tarkoittaa yleisesti mielikuvitusta. Nykyään termillä tarkoitetaan laajalti kaikkea mielikuvituksen tuotetta; niin taiteen, erilaisten pelien kuin seksuaalisten fantasioidenkin kohdalla. Näitä kaikkia yhdistää se, etteivät niiden kuvitellut oliot ja tapahtumat ole todellisuuteen perustuvia. Henkilökohtaisella tasolla fantasialla voidaan näin tarkoittaa kokijan abstraktia mielikuvaa tietyistä olioista. Taiteessa kyse on kuitenkin paremminkin konkreettisista teoksista, jotka sisältävät abstrakteja henkilökohtaisia fantasioita."
    },
    {
        "id": "0g65_",
        "description": "Seikkailupeleillä viitataan videopeleihin, joissa tarina, ongelmien pohdinta, hahmot ja usein myös tekstimateriaali ovat keskeisessä asemassa.\nSeikkailupeleissä pelaaja ohjaa pelin päähenkilöä, jonka tehtävänä on yleensä ratkoa erilaisia ongelmia ja puhua juonen kannalta tärkeille hahmoille juonen eteenpäin viemiseksi. Monet seikkailupelit on tarkoitettu interaktiivisiksi elokuviksi. Pelien teemat vaihtelevat vakavasta ja synkästä huumoriin."
    },
    {
        "id": "04t36",
        "description": "Elokuvamusikaali tai musikaalielokuva on elokuvalajityyppi, jossa lukuisat hahmojen laulamat laulut ja musiikki kuljettevat tarinaa eteenpäin. Monet elokuvamusikaalit perustuvat teatterimusikaaleihin Broadwaylta tai muualta. Ensimmäiset elokuvamusikaalit ilmestyivät heti äänielokuvan tulon aikoihin 1920-luvun lopulla. Aikaa 1930-luvulta 1950-luvulle pidetään elokuvamusikaalien kulta-aikana, jolloin ilmestyivät muun muassa Fred Astairen ja Ginger Rogersin tähdittämät elokuvat."
    },
    {
        "id": "06by7",
        "description": "Rock eli rokki on 1950-luvulla syntynyt populaarimusiikin tyyli, joka jakautuu useisiin alalajeihin. Rockmusiikin keskeisimpiin soittimiin kuuluvat rummut, sähköbasso ja erityisesti sähkökitara. Sana \"rock\" on lyhennys termistä \"rock and roll\", joka on rockin ensimmäisen suuntauksen nimi. Rock on muun populaarimusiikin ohessa keskeinen osa länsimaista nuorisokulttuuria."
    },
    {
        "id": "064t9",
        "description": "Popmusiikki eli pop on populaarimusiikin tyylilaji, joka kehittyi 1950-luvun puolivälissä pehmeämpänä vaihtoehtona rock and rollille ja myöhemmin rock-musiikille. Pop on suunnattu erityisesti nuorisolle, yleensä lyhyehköjen, rakenteeltaan yksinkertaisten rakkauslaulujen muodossa. Kun nämä kyseiset elementit ovat pysyneet lähes samanlaisina, popmusiikki on omaksunut vaikutteita muiden populaarimusiikin tyylien, kuten rockin, kehityksestä ja ottanut käyttöön niiden tapaan myös uusimmat teknologiset innovaatiot ja soundit."
    },
    {
        "id": "03_d0",
        "description": "Jazz, harv. \"jatsi\", on Yhdysvalloissa syntynyt musiikin laji, johon kuuluu monia toisistaan kauaksi erkaantuneita tyylejä. Useimmille jazzin tyyleille on tyypillistä synkopoitu keinuva rytmi sekä improvisaation suuri osuus. Myös puhallinsoitinten keskeinen osuus on yksi jazzin leimaa-antava piirre. Jazz syntyi viimeistään 1800-luvulla Yhdysvaltain etelävaltioiden mustan väestön keskuudessa. Selviin muotoihinsa musiikinlaji hahmottui 1900-luvun puolella. Jazz on useammin instrumentaalimusiikkia, mutta toisaalta monet kuuluisimmista jazzmuusikoista ovat laulajia. Jazzin esittäjinä voivat olla yhtä lailla suuret big bandit kuin yksi ainoa henkilö. Useimmiten soittajia on kuitenkin vähintään kolme, ja yhtyeen jäsenten vuorovaikutus on jazzissa populaarimusiikkia keskeisemmässä asemassa.\nSoittimina jazzissa ovat eri puhallinsoittimet, kuten saksofoni, trumpetti, kornetti, klarinetti, huilu ja vetopasuuna sekä kontrabasso, piano, rummut, sähköurut, kitara ja vibrafoni. Sähkökitara otettiin alun perin käyttöön nimenomaan jazzmusiikkiin 1930-luvun lopussa. Jazzmusiikissa kehittyi myös moderni rumpusetti.\nJazzin syntypaikkana pidetään erityisesti New Orleansin kaupunkia. Jazz kehittyi afroamerikkalaisten vokaalimusiikista, bluesista ja spirituaalimusiikista. Jazzin kehittivät ja sitä esittivät alun perin afroamerikkalaiset. Ensimmäinen levyttämään päässyt jazzyhtye oli kuitenkin valkoisista muusikoista koostuva Original Dixieland Jass Band vuonna 1917."
    },
    {
        "id": "01lyv",
        "description": "Countrymusiikki on Yhdysvaltojen eteläosissa syntynyt musiikkityyli, jonka juuret ovat perinteisessä folkmusiikissa, black gospelissa ja bluesissa. Tyypillisiä countryssa käytettäviä soittimia ovat kitara, huuliharppu, dobro, viulu ja steel-kitara. Country on nykyään suosituin yhdysvaltojen radiokanavilla soitettu musiikkityyli.\nTunnetuimpia countrymuusikoita ovat muiden muassa Johnny Cash, Garth Brooks, Merle Haggard, Patsy Cline, Willie Nelson, Dolly Parton, Shania Twain, Hank Williams, Tammy Wynette, Waylon Jennings, Grandpa Jones, David Allan Coe sekä Taylor Swift.\nSuomalaisista muusikoista countrya lähellä ovat olleet osassa tuotantoaan muun muassa Tapio Rautavaara, Kari Tapio, Jarno Sarjanen, Jukka Raitanen, Freud Marx Engels & Jung, J. Karjalainen ja Jussi Raittinen.\nTällä hetkellä country on yhdysvaltalaisten radioasemien suosituin musiikkiformaatti: countryasemia kuuntelee joka viikko 77,3 miljoonaa aikuista, joka on lähes 40 prosenttia koko väestöstä. Vuodesta 1989 countrylevyjen myynti on Yhdysvalloissa lähes kaksinkertaistunut."
    },
    {
        "id": "0glt670",
        "description": "Hip hop on Yhdysvalloissa, New Yorkin Bronxissa 1970-luvun alussa syntynyt, urbaani alakulttuuri. Hip hop syntyi, kun köyhät ihmiset halusivat tehdä itse musiikkia ja saada äänensä ja mielipiteensä kuuluviin esikaupunkialueilla ns. ghetoissa, ja se sai vahvoja vaikutteita esimerkiksi Jamaikalta. Hip hopin alkuaikojen suurimmat nimet ovat Kool Herc, Grandmaster Flash ja Afrika Bambaataa. He olivat DJ:itä ja järjestivät usein omia juhlia niin kaduilla, koripallokentillä kuin juhlasaleissakin. Jamaikalaisen DJ Kool Hercin voidaan sanoa olevan varsinainen hip hopin alullepanija. Hän toi Bronxin klubeille rankempaa ja kovempaa musiikkia käyttäen äänentoistojärjestelmää, eli sound systemiä. Hip hop -kulttuuriin on perinteisesti mielletty neljä osa-aluetta, MCing, DJ-työskentely, breakdance ja graffitimaalaus. Hip hop -kulttuuriin kuuluu usein myös poliittinen aktivismi, muoti, slangi, jargon ja muita vastaavia alakulttuureille tyypillisiä elementtejä.\nSuomessa hip hop-musiikkia vaalitaan erilaisilla festivaaleilla kuten Aurafest, Summer Up, Blockfest, Pipefest ja Helsinki Hip Hop Festival."
    },
    {
        "id": "03lty",
        "description": "Metallimusiikki on raskassointista rockmusiikkia, johon kuuluvat tyypillisinä piirteinä intensiiviset rytmit, sähkökitaran särösoundi ja monesti myös sanoitusten synkät aiheet. Tyylilaji kehittyi 1960-luvun lopulla ja 1970-luvun alussa Yhdysvalloissa ja Englannissa. Sen juuret ovat blues-rockissa ja psykedeelisessä rockissa. Allmusic-sivuston määritelmän mukaan ”kaikista rock and rollin alalajeista metallimusiikki on äärimmäisin, kun puhutaan äänenvoimakkuudesta, miehisyydestä ja mahtipontisuudesta”. Monissa paikoin maailmaa metallimusiikkia kutsutaan yleisesti nimellä Heavy Metal, joka on musiikkityylinsä suosituin alalaji. Suomessa on myös käytössä lainasana \"hevi\".\nMetallimusiikin syntyhetken ajoittaminen on määrittelykysymys. Ensimmäisinä metallimusiikkia kehittäneinä yhtyeinä, jotka saavuttivat laajaa mainetta, mainitaan usein Led Zeppelin, Black Sabbath ja Deep Purple. 1970-luvun puolivälissä Judas Priestin kaltaiset yhtyeet kehittivät tyylilajia eteenpäin hylkäämällä sen blues-juuret. 1970-luvun lopulla ja 1980-luvulla Motörheadin ja Iron Maidenin kaltaiset yhtyeet lisäsivät tyyliin hyökkäävyyttä ja nopeutta. Vuosikymmenen lopulla metallimusiikki oli saavuttanut maailmanlaajuisen ihailijajoukon, jonka edustajia kutsutaan hevareiksi. 1980-luvun myötä metallimusiikki sai runsaasti suosiota myös Mötley Crüen kaltaisten helppotajuisempaa ja kevyempää metallia soittaneiden yhtyeiden myötä. Käsite heavy metal viittaa ensisijaisesti 1970- ja 1980-lukujen melodisiin metalliyhtyeisiin, silloin kun sitä ei käytetä metallimusiikin synonyyminä."
    },
    {
        "id": "0ggq0m",
        "description": "Länsimainen taidemusiikki eli klassinen musiikki viittaa monimuotoiseen ja epäyhtenäiseen länsimaisen musiikin perinteeseen erotuksena esimerkiksi kansanmusiikista ja populaarimusiikista. Nimestään huolimatta kaikki taidemusiikki ei ole ollut alun perin kytköksissä taiteeseen instituutiona, vaan sitä sävellettiin myös viihteeksi sekä kirkolliseen käyttöön. 1800-luvulta asti taidemusiikki on varsin vahvasti ollut kytköksissä taiteeseen itsetietoisessa institutionaalisessa merkityksessä.\nTermi \"klassinen musiikki\" syntyi 1800-luvun alussa yrityksenä kohottaa Bachista Beethoveniin ulottuva aika musiikin kultakaudeksi. Sittemmin sen merkitys on laajentunut kattamaan myös 1800-luvun ja osittain 1900-luvun taidemusiikin. Nykyään suositeltu termi suomessa on \"taidemusiikki\"."
    },
    {
        "id": "02lkt",
        "description": "Elektroniseksi musiikiksi tai konemusiikiksi kutsutaan musiikkia, joka on tuotettu sähkökäyttöisin välinein ja laittein. Tällaisia välineitä ovat esimerkiksi syntetisaattorit, samplerit, rumpukoneet ja tietokone.\n1990-luvulla tietokoneiden, niiden oheislaitteiden sekä ohjelmien kehittyessä ja halventuessa huimasti kuka tahansa pystyi helposti tuottamaan omaa musiikkia omalla tietokoneellaan. Vielä 1980-luvulla elektronista musiikkia tuotettiin lähinnä erikseen tätä tarkoitusta varten tehdyillä laitteilla."
    },
    {
        "id": "0155w",
        "description": "Blues [blu:z] on afroamerikkalaisen musiikin tyylilaji, joka kehittyi Yhdysvalloissa 1800- ja 1900-luvun vaihteessa mustan väestönosan keskuudessa. Se syntyi afroamerikkalaisen hengellisen musiikin, työlaulujen ja valkoisten Britanniasta tuomien kerronnallisten balladien pohjalta. Blues vaikutti suuresti ensin jazzin ja bluegrassin syntyyn, ja myöhemmin se oli perustana rhythm and bluesin ja rockmusiikin synnyssä.\nBlues ei ole jazzin tai rhythm and bluesin kaltainen musiikillinen traditio, joiden varhaisvaiheilla ja moderneilla muodoilla on musiikillisesti enää varsin vähän tekemistä keskenään. Sen sijaan blues on tietynlaisiin sointukaavoihin ja asteikkoihin kytkeytynyt musiikintyyli, joka ei ole muuttunut perusolemukseltaan oleellisesti, mutta jota on eri aikoina soitettu hyvin erilaisilla soittimilla ja kokoonpanoilla."
    },
    {
        "id": "06cqb",
        "description": "Reggae eli regee on afrikkalais-karibialainen musiikkityyli, joka syntyi Jamaikan saarella. Tyylillä on läheisiä yhteyksiä rastafari-uskontoon. Reggaen juuret ovat perinteisessä afrikkalais-karibialaisessa musiikissa sekä rhythm and bluesissa. Ska ja rocksteady ovat jamaikalaisia reggaen edeltäjiä."
    },
    {
        "id": "02w4v",
        "description": "Folkmusiikki on 1900-luvulla syntynyt populaarimusiikin suuntaus, joka perustuu eurooppalaisiin ja pohjoisamerikkalaisiin kansanmusiikkiperinteisiin. Autenttisesta kansanmusiikista folkmusiikki eroaa sikäli, että folk-kappaleiden säveltäjistä ja sanoittajista on tiedossa vähintään nimi. Muitakin eroja on olemassa: esimerkiksi folk-kappaleiden sanoituksissa on usein vaikutteita taiderunoudesta eikä pelkästään kansanmusiikin sanoituksista. Folkmusiikin tunnusomaisin piirre on voimakas melodisuus. Sanoitustensa osalta folkmusiikki on usein kantaaottavaa.\nKansainvälisesti tunnetuin ja jäljitellyin folkmusiikki tulee Yhdysvalloista, jossa se nousi erityisen suosituksi 1950-luvun loppupuolella. Yhdysvaltalaisista populaarimusiikin tyyleistä myös bluegrass ja kantri ovat sukua folkmusiikille. Yhdysvaltalaista folkia soitetaan yleensä akustisilla kitaroilla ja huuliharpuilla.\nMyös Britteinsaarten englantilais-kelttiläiseen musiikkiperinteeseen nojautuva folk on kansainvälisesti suosittua. Muissa maissa on omia folkmusiikkisuuntauksiaan, jotka perustuvat paikalliseen kansanmusiikkiin tai angloamerikkalaisen folkin jäljittelyyn."
    },
    {
        "id": "02x8m",
        "description": "Funk on 1960-luvun lopussa syntynyt ja 1970-luvulla kultakautensa kokenut afroamerikkalaisen musiikin tyyli. Soul-musiikista kehittyneelle funkille luonteenomaista on erityisen vahvasti synkopoitu rytmi. Kappaleet voivat koostua vain yhdestä riffistä, joskin paljon monimutkaisemmatkin rakenteet ovat yleisiä. Funkissa korostuu pyrkimys intensiivisen rytmin luomiseen loputtomiin toistettavien riffien avulla. Soittimet ovat usein samat kuin soul-musiikissa eli mukana on yleensä puhallinsektio. Myöhemmässä funkissa alettiin käyttää syntetisaattoreita. Bassokitara saa funkissa usein merkittävän roolin. Funk vaikutti voimakkaasti diskomusiikin ja rapin syntyyn."
    },
    {
        "id": "0199g",
        "description": "Polkupyörä on lihasvoimalla toimiva ajoneuvo, jonka rakenne perustuu yleensä kahteen peräkkäiseen pyörään, jotka yhdistää runko. Polkupyörää liikutetaan pyörittämällä polkimia jaloilla. Polkimista voima siirtyy ketjun välityksellä takapyörään. Voimansiirrossa on käytetty myös nivelakselia ja polkimet voidaan asentaa suoraan pyörän akselille. Kuljettaja joko istuu polkupyörän satulalla, istuimella tai seisoo polkimilla. Polkupyörää ohjataan kääntämällä ohjaustankoa sekä kallistamalla koko pyörää. On olemassa myös yksi- ja kolmipyöräisiä, sekä käsikammista liikevoimansa saavia polkupyöriä.\nPolkupyörän hyötysuhde on hyvä koska kaikki käytettävä voima ohjataan renkaan pyörittämiseen ja liikekitka on pieni. Pyöräily kuluttaa matkaan nähden huomattavasti vähemmän energiaa kuin esimerkiksi juokseminen tai kävely. Kilometrin matkalla vauhdilla 16 km\/h pyöräilevä kuluttaa 0,9 kilojoulea energiaa jokaista kehon kilogrammaa kohti, kun vastaavasti juoksija kuluttaa 4,0 kilojoulea.\nVuonna 1995 polkupyöriä tuotettiin 107 miljoonaa kappaletta. Samana vuonna autoja valmistettiin noin 37 miljoonaa kappaletta. Vuonna 2001 tehdyn arvion mukaan maailmassa on 1,4 miljardia pyörää ja 340 miljoonaa autoa."
    },
    {
        "id": "019jd",
        "description": "Vene on vedessä kulkeva alus, joka on laivaa pienempi. Laivan ja veneen erosta ei tiettävästi ole virallista määritelmää, mutta erään näkemyksen mukaan pituudeltaan yli 24-metrisiä aluksia voidaan pitää laivoina, koska niiden kuljettamiseen vaaditaan Suomessa tutkinto. Veneet jaetaan käyttövoimansa perusteella moottoriveneisiin, purjeveneisiin ja soutuveneisiin."
    },
    {
        "id": "01bjv",
        "description": "Linja-auto eli bussi on suurehko auto, jota käytetään kuljettamaan useita ihmisiä ja kaukoliikenteessä yleensä myös rahtia paikasta toiseen. Suomen lain mukaan linja-autolla tarkoitetaan ajoneuvoa, joka on tarkoitettu yli kahdeksan matkustajan kuljetukseen. Alle kuudentoista matkustajan linja-autoa sanotaan pikkubussiksi tai minibussiksi."
    },
    {
        "id": "0k4j",
        "description": "Auto on pyörillä liikkuva henkilöiden ja tavaran kuljetukseen tarkoitettu moottorin voimin liikkuva ajoneuvo. Auto on nykyisin Suomessa tärkein liikenneväline. Nimitys ”auto” on lyhentynyt sanasta automobiili, joka koostuu kreikkalaisesta etuliitteestä άυτο-, áuto-, itse- ja latinan sanasta mobilis, liikkuva.\nAutoilla matkustetaan töihin, harrastuspaikoille ja lomakohteisiin. Autolla tehdään suuri osa erilaisista kuljetuksista, ja ne palvelevat viranomaisia ja esimerkiksi sodankäyntiä. Autoja käytetään myös tiestön kunnossapitoon, kuten auraukseen.\nSuomen lain mukaan auto on ”henkilöiden tai tavaran kuljetukseen taikka määrättyyn erikoistehtävään valmistettu moottorikäyttöinen ajoneuvo, jossa on vähintään neljä pyörää tai telat ja jonka suurin rakenteellinen nopeus on suurempi kuin 25 kilometriä tunnissa.” Määritelmän ulkopuolelle jätetään yleisesti myös kevyet nelipyörät eli mopoautot, traktorit, moottorityökoneet sekä mönkijät."
    },
    {
        "id": "09ct_",
        "description": "Helikopteri on ilma-alus, jossa nostovoima tuotetaan vaakatasossa pyörivällä roottorilla. Helikopteri kykenee nousemaan ja laskeutumaan pystysuoraan. Helikopterin liikkumista hallitaan päälapojen lapakulmia muuttamalla. Helikopteri voi myös pyöriä paikallaan pyrstöroottorin avulla. Helikopteri sopii erityisesti vaikeassa maastossa tehtäviin kuljetuksiin. Helikoptereita käytetään paljon myös sotilaallisissa tehtävissä."
    },
    {
        "id": "04_sv",
        "description": "Moottoripyörä on kaksipyöräinen moottorikäyttöinen ajoneuvo, jossa pyörät ovat peräkkäin samassa linjassa. Moottoripyörään voidaan liittää myös sivuvaunu, jolloin siitä tulee kolmipyöräinen ajoneuvo.\nMoottoripyörät jaetaan Suomessa kolmeen luokkaan teho-painosuhteen, iskutilavuuden ja moottoritehon perusteella. Kevytmoottoripyörien moottoriteho on korkeintaan 11 kW ja iskutilavuus enintään 125 cm³. Tällaiseen moottoripyörään saa ajo-oikeuden aikaisintaan 16-vuotiaana. Toinen moottoripyörien luokka on A2-luokka, johon kuuluvat alle 35 kW pyörät joiden teho-painosuhde on alle 0,20 kW\/kg. Näihin pyöriin saa ajo-oikeuden aikaisintaan 18-vuotiaana. Kolmas luokka ovat moottoripyörät joiden suorituskyky ylittää jonkin edellä mainituista rajoista, jolloin niihin saa ajo-oikeuden 24-vuotiaana tai omattuaan A2-luokan ajo-oikeuden vähintään kaksi vuotta.\nMoottoripyörää, jonka suurin rakenteellinen nopeus on 45 km\/h ja iskutilavuus enintään 50 cm³ sanotaan mopoksi. Mopo eroaa moottoripyörästä lähinnä moottorin koon ja tehon, sekä huippunopeuden osalta, mutta on usein myös kooltaan pienempi."
    },
    {
        "id": "06q74",
        "description": "Laiva on suurehko vedessä kulkeva alus.\nLaivoja valmistetaan eri käyttötarkoituksiin, kuten kaupankäyntiin, risteilyihin, rahdin tai autojen kuljetukseen. Risteilylaivat kulkevat usein samaa reittiä säännöllisillä aikatauluilla, toisin kuin muut laivat joiden reitit vaihtelevat."
    },
    {
        "id": "01pz3b",
        "description": "New Yorkin metro on metrojärjestelmä New Yorkissa, Yhdysvalloissa. Asemia on yhteensä 468, joista maanalaisia on noin 60 prosenttia. Pituutta koko rataverkolla on yhteenlaskettuna 355 kilometriä, mistä 40 % on maan pinnalla. New Yorkin metro on yksi harvoista ympärivuorokautisesti toimivista metrojärjestelmistä.\nJärjestelmän omistaa New Yorkin kaupunki ja sitä hoitaa New York City Transit Authority, joka on Metropolitan Transportation Authority of the State of New York'n tytäryhtiö."
    },
    {
        "id": "0pg52",
        "description": "Taksi tarkoittaa yksittäiseen, lyhytaikaiseen käyttöön vuokrattavaa kulkuneuvoa ja kuljettajaa. Kuljettajaa kutsutaan taksinkuljettajaksi, puhekielessä taksikuskiksi."
    },
    {
        "id": "07jdr",
        "description": "Juna on rautatiellä kulkeva kulkuväline, jossa on vaihteleva määrä vaunuja. Junilla kuljetetaan sekä matkustajia että tavaraa."
    },
    {
        "id": "07r04",
        "description": "Kuorma-auto on erikoisvalmisteinen auto, jota käytetään pääsääntöisesti tavaroiden kuljettamiseen paikasta toiseen. Suomessa kuorma-auton kuljettamiseen vaaditaan C-luokan ajokortti. Toisin kuin henkilöautot, joissa yleensä on itsekantava kori, kuorma-autot on rakennettu lähes aina jäykän erillisrungon päälle. Rungon päälle voidaan asentaa lava, säiliö, kontti tai muu auton käyttötarkoitukseen sopiva varustus. Tällöin kuorma-autosta käytettävä nimikin voi täsmentyä esimerkiksi avolavakuorma-autoksi tai säiliöautoksi. Kuorma-autojen koko vaihtelee kevyimmistä, kokonaismassaltaan hiukan yli 3 500 kiloisista, lähes pakettiautomallisista kevyistä kuorma-autoista aina viisiakselisiin 38 tonnia painaviin raskaisiin kuorma-autoihin. Näiden lisäksi tehdään raskaampia kuorma-autoja käyttöön suljetuille alueille, kuten esimerkiksi kaivoksiin.\nKun kuorma-autoon liitetään perävaunu, saadaan ajoneuvoyhdistelmä.\nAjoneuvolain määritelmän mukaan kuorma-auto on tavaran kuljetukseen valmistettu ajoneuvo, jonka kokonaismassa on suurempi kuin 3,5 tonnia. Kuorma-autosta ei makseta autoveroa."
    },
    {
        "id": "07kfm",
        "description": "Raitiovaunu on katuliikenteeseen soveltuva raitiotietä pitkin kulkeva joukkoliikenneväline. Se muistuttaa junaa, mutta on tyypillisesti kapeampi, lyhyempi ja usein nivelletty. Alun perin useimmat raitiolinjat rakennettiin kapearaiteisten rautateiden tavoin normaalia kapeammalle raideleveydelle, koska se mahdollisti jyrkemmät mutkat, mistä oli etua etenkin tiheästi ruutukaavaan rakennetuissa keskustoissa. Nykyään raitiovaunuliikenteen määrän ollessa jälleen kasvussa uusia raitioteitä rakennettaessa raideleveydeksi valitaan käytännön syistä yhä useammin standardileveys 1 435 mm."
    },
    {
        "id": "0ddnl",
        "description": "Autolautta on alus, joka kykenee kuljettamaan ajoneuvoja vesistön yli. Ajoneuvojen lastaus aluksen autokannelle ja sieltä pois tapahtuu keulassa ja perässä olevien porttien kautta.\nEnsimmäiset käyttöön otetut lautat olivat pääasiassa ajoneuvojen kuljetusta varten. Matkustajia ja raskaan kaluston kuljettajia varten aluksissa oli hyttipaikkoja ja makuusalonkeja, joissa saattoi levähtää matkan ajan. Viihdykkeitä ei ruokaravintolaa ja baaria lukuun ottamatta juuri ollut.\nNykypäivän autolautat muistuttavat usein risteilyaluksia, ja ajoneuvojen siirto meren yli on muuttunut toisarvoiseksi. Lauttaristeilyille lähdetään nykyään huvittelemaan, ja niissä on muun muassa useita ravintoloita ja baareja, uima-allasosasto saunoineen, pelikasino, lapsimatkustajille omat leikkihuoneensa, sekä verovapaa myymälä. Tämän johdosta varustajat puhuvat mieluummin \"risteilylautoista\".\nEU-sisäliikenteessä Suomen ja Ruotsin välisessä liikenteessä verovapaus on säilytetty Ahvenanmaata koskevan tullivapauden avulla."
    },
    {
        "id": "0f6pl",
        "description": "Johdinauto eli trolleybussi on sähkökäyttöinen linja-auto, joka ottaa käyttövoimansa tien yläpuolella kulkevista sähköjohdoista raitiovaunun tapaan. Raitioliikenteestä poiketen johdinauto kulkee kiskojen sijaan kumisilla renkailla. Koska kiskoja ei ole käytettävissä, ilmajohtoja on kaksi, joista toinen toimii paluujohtona."
    },
    {
        "id": "09g5h",
        "description": "Avaruusalus on itsenäisesti avaruudessa toimiva järjestelmä.\nAvaruusalus-nimitystä voidaan käyttää muun muassa seuraavista:\n⁕Maan kiertoradalla oleva miehittämätön avaruusalus eli satelliitti, jota nimitettiin avaruusajan alussa tekokuuksi.\n⁕Miehittämätön avaruusluotain, joka poistuu Maan kiertoradalta esimerkiksi lentääkseen toiselle planeetalle, toisen planeetan kiertoradalle tai planeetan ohi. Planeetan lisäksi lennon kohde voi olla Aurinko, asteroidi, komeetta tai planeetan kuu. Alusta joka jää muun taivaankappaleen kuin Maan kiertoradalle kutsutaan toisinaan orbiteriksi suoraan englannista \"kääntäen\". Myös termiä emoalus on käytetty, etenkin jos \"kiertolainen\" liittyy miehitettyihin lentoihin. Avaruusluotain voi myös poistua Aurinkokunnasta kuten NASAn Voyager-luotaimet ovat tehneet. Tulevaisuudessa myös tähtien väliset avaruusluotaimet voivat olla teknisesti mahdollisia toteuttaa.\n⁕Miehistöä kuljettava avaruusalus, jollaisia ovat esimerkiksi Sojuz-avaruuskapseli tai avaruussukkula. Nämä ovat samalla myös laukaisuvälineitä: miehitetyn kapselin lisäksi järjestelmään kuuluu myös kantoraketti. Avaruussukkulasta ja sen kaltaisista siivekkäistä avaruusaluksista on käytetty myös termiä avaruuslentokone; tämä termi on Euroopassa vanhahtava, mutta Yhdysvalloissa sitä on käytetty vielä 1990-luvun lopussa."
    },
    {
        "id": "013xl3",
        "description": "Ilmatyynyalus on kulkuneuvo, joka liikkuu ilmapatsaan kannattamana. Ilmatyynyalus pystyy liikkumaan maalla monenlaisissa maastoissa sekä veden ja jään päällä. Ilmatyynyalus toimii tyypillisesti kahden moottorin avulla. Toinen niistä tuottaa ilmatyynyn aluksen alle ja toinen pyörittää takana olevaa potkuria, joka työntää alusta eteenpäin."
    },
    {
        "id": "074d1",
        "description": "Sukellusvene on laiva tai vene, joka on suunniteltu kulkemaan pintakulun lisäksi veden alla. Sukellusveneen toiminta perustuu Arkhimedeen lakiin, jonka mukaan kappaleen nostovoima on sama kuin sen syrjäyttämän nestetilavuuden paino. Mikäli syrjäytetyn vesimäärän tilavuutta, ja siten painoa, voidaan muuttaa, alus saadaan kellumaan tai sukeltamaan.\nSukellusveneitä on sotilaallisten alusten lisäksi hyvinkin erilaisia tutkimus- ja siviilikäyttöön suunniteltuja sukellusveneitä, joista osa voi olla vedenpinnalta kauko-ohjattavia ja ilman sukellusmiehistöä käytettäviä. Joissain sukellusvenetyypeissä voi merentutkimuskäyttö ja sotilaallinen käyttö yhdistyä.\nPienillä syvälle sukeltavilla sukellusveneillä voidaan kuunnella merenalaista tietoliikennettä sekä paikallistaa tai tehdä toimintakyvyttömäksi sukellusveneiden liikkeitä kuuntelevia poijuja, minkä vuoksi teoriassa myös tutkimussukellusveneitä voidaan pitää sotilaallisina."
    },
    {
        "id": "057gn",
        "description": "Tila-auto tarkoitti aiemmin pakettiautoista tehtyjä henkilöautomuunnoksia, mutta nykyään tila-autot ovat aivan oma luokkansa. Suurimmat tila-autot saattavat yhä perustua pakettiautoihin, mutta keskikokoiset ja pienet tila-autot perustuvat usein tavallisiin B- ja C-segmentin autoihin. Nykyisen tila-autojen esiinmarssin Euroopassa aloitti Renault Scénic 1990-luvun lopussa. Sedan-, hatchback- ja farmarimalleja korkeammat autot on tarkoitettu varsinkin suurta sisätilaa tarvitseville ja arvostaville lapsiperheille."
    },
    {
        "id": "0342h",
        "description": "Kitara on yksi yleisimmistä kielisoittimista."
    },
    {
        "id": "0319l",
        "description": "Käyrätorvi on vaskipuhaltimiin kuuluva soitin.\nKäyrätorvi on kehittynyt varhaisista metsästystorvista. Torven putkiston pituus on 3–5 metriä. Luonnontorven viritystä vaihdettiin lisäämällä ja poistamalla eri pituisia putkia, mutta nykyaikaisessa torvessa sama tehdään venttiilien avulla. Torven pituutta lyhentämällä viritys nousee, ja pidentämällä viritys saadaan matalammaksi. Myös ansatsi eli huuliote vaikuttaa äänen korkeuteen. Nykyään putket täytyy irrottaa vain vesihöyrystä tiivistyneen veden poistamiseksi."
    },
    {
        "id": "02hnl",
        "description": "Rumpusetti on 1900-luvun alkupuoliskolla kehitetty, muodostelmaan aseteltu kokoelma lyömäsoittimia, joita rumpali soittaa. Useimmiten rumpusettiin kuuluu virvelirumpu, yksi tai useampi tom-tom, lattiatomi, bassorumpu ja lautaset.\nModerni viidestä rummusta koostuva rumpusetti sai muotonsa 1960-luvulla. Yleisin \"shell-pack\" sisältää halkaisijaltaan 20-tuumaisen bassorummun, 10-, 12- ja 14-tuumaiset tom-tomit, 14-tuumaisen virvelin sekä kolme lautasta, jotka ovat useimmiten 14-, 16- ja 20-tuumaiset. Rummustoja löytyy käyttötarkoituksen mukaan pienistä jazzin soittoon käytetyistä seteistä isoihin metallimusiikissa käytettyihin setteihin. Bassorumpua poljetaan pedaalilla, mutta muita rumpuja sekä symbaaleja lyödään kapuloilla tai vispilöillä.\n Ääninäyte rock beatista"
    },
    {
        "id": "013y1f",
        "description": "Urut, joita kutsutaan myös pilliuruiksi tai kirkkouruiksi, on yhdistetty puhallus- ja kosketinsoitin, jossa on paineilman avulla soivat pillit. Se muodostuu pillistöstä, ilmanantolaitteista ja koneistosta, joka käsittää myös soittopöydän.\nYleensä sähköllä toimiva puhallin puhaltaa ilmaa urkujen koon mukaan yhteen tai useampaan varastopalkeeseen, josta ilma johdetaan ilmakanavia pitkin ilmalaatikoihin ja soittoventtiilin kautta ilmalaatikossa olevan reiän päällä olevaan pilliin soittopöydässä olevaa kosketinta painettaessa. Pillejä on sekä puu- että metallirakenteisia, toimintaperiaatteeltaan sekä huuli- että kielipillejä. Kutakin tällaista eri tavoin soivaa pillirivistöä sanotaan äänikerraksi. Urkuihin rakennettua äänikertavalikoimaa sanotaan urkujen dispositioksi, joka usein esitetään luettelona urkumusiikkiäänitteiden ohjelmalehtisissä.\nUrkujen ääniala on yleensä hyvin laaja: likipitäen ihmisen kuuloalue, suurissa soittimissa ylikin. Suuret urut ovat mitoiltaan ja äänen dynamiikaltaan suurin ja samalla tekniikaltaan monimutkaisin akustisista soittimista.\nUrut on tärkeä läntisen kristillisen kirkon jumalanpalvelussoitin. Urkuja käytetään varsinaisen urkumusiikin lisäksi kirkollisissa menoissa useimmiten virsien säestyssoittimena, sekä säestyssoittimina vokaalimusiikin teoksissa kuten kantaateissa, messuissa, oratorioissa ja passioissa."
    },
    {
        "id": "0l14j_",
        "description": "Huilu on puupuhaltimiin kuuluva soitin, jossa ääni syntyy soittajan puhaltaman ilmavirran osuessa terävään reunaan, jolloin putkessa oleva ilmapatsas alkaa värähdellä. Äänen korkeus määräytyy värähtelevän ilmapatsaan pituuden mukaan. Ilmapatsaan pituutta voidaan yleensä säädellä sormireikien tai männän avulla. Huilunsoittoon erikoistunutta puupuhaltajaa kutsutaan huilistiksi.\nHuilut luokitellaan rakenteensa ja soittotapansa vuoksi puupuhaltimiin, mutta 1800-luvulta lähtien poikkihuilut on yleensä valmistettu metallista ja nokkahuilut tehdään nykyään usein muovista. Metallisissa ja muovisissa huiluissa on selvästi erilainen ääni kuin puisissa.\nPuhallustavan perusteella huilut voidaan jakaa kahteen ryhmään:\n⁕Poikkihuilut\n⁕Nokkahuilut"
    },
    {
        "id": "05r5c",
        "description": "Piano on kosketinsoitin, jossa ääni syntyy huopapäällysteisten vasaroiden lyödessä soittimen sisälle jännitettyjä metallikieliä. Kielten värähtely siirtyy puiseen kaikupohjaan, joka vahvistaa ja värittää ääntä sekä muuttaa värähtelyn ilman liikkeeksi, joka aistitaan äänenä. Vasaroiden liikettä hallitaan koskettimistolta.\nNäkökulman mukaan pianoa voidaan pitää kielisoittimena, kosketinsoittimena tai jopa lyömäsoittimena. Sachs-Hornbostel-soitinluokituksen mukaan piano on kordofoni eli kielisoitin, tarkemmin sanottuna laatikkositra, jossa on koskettimisto.\nPianolla on tärkeä asema länsimaisessa, erityisesti klassisessa musiikissa soolo- ja säestyssoittimena, kamarimusiikissa sekä suosittuna työkaluna säveltämisessä, musiikkiesitysten harjoittamisessa ja musiikin opiskelussa. Piano on tärkeä soitin myös populaarimusiikissa. Piano on yleinen kotisoitin."
    },
    {
        "id": "0mkg",
        "description": "Harmonikka on yhteisnimitys näppäin- tai kosketinsormiolla ja palkeella varustetuille kannettaville vapaalehdykkäkielisille kosketinsoittimille. Se tunnetaan myös monilla lempinimillä, kuten haitari, hanuri, sirmakka, taljankka, kurttu, köyhän urut, ryppy, vetopeli ja pirunkeuhko. Harmonikka kehittyi 1800-luvun puolivälin yksinkertaisesta ”rahvaan” soittimesta ensin monimuotoiseksi populaarimusiikin instrumentiksi ja lopulta vakavamman taidemusiikinkin parissa hyväksytyksi soittimeksi hieman yli sadassa vuodessa. Samalla soittimen suosio ja käyttö on levinnyt syntysijoiltaan Keski-Euroopasta, Italiasta ja Venäjältä maailmanlaajuiseksi."
    },
    {
        "id": "04gc2",
        "description": "Asianajaja on suomenkielinen versio suojatusta ammattinimikkeestä lakimiehelle, jolla on ammattina toisten asioiden hoitaminen tuomioistuimissa ja viranomaisissa. Useissa maissa vain vastaavaan ammattinimikkeeseen oikeutetuilla lakimiehillä on oikeus esiintyä oikeudessa toisen puolesta. Monissa maissa on myös asianajajapakko tietyissä oikeudenkäynneissä, eli henkilö ei voi itse ajaa asiaansa, vaan hänen on pakko nimetä päteväksi hyväksytty lakimies itseään edustamaan.\nSuomi, Ruotsi ja Viro ovat ainoat maat EU:ssa, joissa ei ole miltään osin asianajajamonopolia, eli oikeudellisia palveluja voivat tarjota muutkin kuin ammatillisesti valvotut lakimiehet. Oikeudenkäyntiasiamiehellä tulee Suomessa kuitenkin pääsääntöisesti olla ylempi oikeustieteellinen korkeakoulututkinto."
    },
    {
        "id": "05t4q",
        "description": "Lääkäri on lääketiedettä harjoittava terveydenhuollon ammattilainen. Lääkärin työn tarkoituksena on potilaiden terveyden palauttaminen tai ylläpitäminen ja sairauksien ehkäiseminen tutkimuksen, diagnosoinnin ja hoidon avulla. Teollisuusmaissa lääkärin tutkinto saavutetaan yliopistotasoisella koulutuksella, joka kestää tyypillisesti 5–7 vuotta. Länsimaissa lääkärin ammattia saavat yleensä harjoittaa vain lisensoidut, määritetyn koulutuksen suorittaneet ammattihenkilöt."
    },
    {
        "id": "0mn6",
        "description": "Arkkitehti on rakennusten ja asemakaavojen suunnitteluun liittyvä tutkinto ja ammattinimike. Kuvaannollisesti arkkitehdiksi voidaan kutsua jonkin asian suunnittelijaa, ideoijaa tai luojaa.\nArkkitehdin tutkinto on teknillistieteellinen yliopistossa suoritettava ylempi korkeakoulututkinto. Suomessa arkkitehteja kouluttavat Aalto-yliopiston taiteiden ja suunnittelun korkeakoulun arkkitehtuurin laitos Espoossa, Tampereen teknillinen yliopisto ja Oulun yliopiston teknillinen tiedekunta. Monissa Euroopan maissa arkkitehdin koulutus on teknillisten koulujen sijaan taidekorkeakoulujen vastuulla. Suomessa opinnoissa voi suuntautua joko yhdyskuntasuunnitteluun tai rakennussuunnitteluun. Lisäksi Oulussa on tarjolla myös osin englanninkielinen, detalji-suunnitteluun painottuva architectural design -opintosuunta. Jatkotutkintona arkkitehdit voivat suorittaa tekniikan lisensiaatin ja tekniikan tohtorin tutkinnot.\nArkkitehdin ammattikuvaan kuuluu vanhastaan rakentamisen kokonaisosaaminen. Arkkitehdin tehtäviin kuuluvat rakennussuunnittelu sekä yhdyskuntasuunnittelu huomioiden hankkeiden toiminnalliset, tekniset ja taiteelliset ominaisuudet. Toimenkuvaan voi kuulua myös esimerkiksi sisustusten tai huonekalujen suunnittelua."
    },
    {
        "id": "09jwl",
        "description": "Muusikko on henkilö, joka esittää musiikkia. Muusikon oikeuksia valvoo Suomessa Muusikkojen liitto ja Gramex.\nMuusikkoja ovat muun muassa:\n⁕laulajat, jotka käyttävät omaa ääntään instrumenttina\n⁕instrumentalistit, jotka soittavat instrumenttia\nMuusikko voi olla täysin itseoppinut. Muusikon tutkinnon voi suorittaa toisen asteen oppilaitoksessa, esimerkiksi konservatoriossa, tai ammattikorkeakoulussa, jossa voi suorittaa muusikon tutkinnon. Alan korkeinta koulutusta Suomessa antaa Suomen ainoa musiikkiyliopisto Sibelius-Akatemia, jossa voi opiskella musiikin maisteriksi, musiikin lisensiaatiksi tai musiikin tohtoriksi."
    },
    {
        "id": "01d30f",
        "description": "Opettaja on henkilö, joka on koulutettu opettamaan muita. Useimmilla aloilla tämä merkitsee kasvatustieteellistä koulutusta.\nOpettajat muodostavat pääosan kaikkien koulujen ja oppilaitosten henkilökunnasta. Lisäksi erityisesti aiemmin on ollut myös kotiopettajia, jotka käyvät oppilaan kotona opettamassa heitä, mutta tällainen opetusmuoto on kalleutensa vuoksi jäänyt kansanopetuksen yleistyessä syrjään, vaikka sitä edelleen esiintyy vähäisessä määrin."
    },
    {
        "id": "0d1pc",
        "description": "Malli on henkilö, joka esittelee tuotteita, usein esimerkiksi vaatteita. Mallit voivat esiintyä esimerkiksi muotinäytöksissä ja muissa esittelytilaisuuksissa, ja heidän työhönsä kuuluu usein esiteltävien tuotteiden kanssa poseeraaminen mainos- ja lehtikuvia sekä esimerkiksi televisiomainoksia varten."
    },
    {
        "id": "01hbsc",
        "description": "Eläinlääkäri on ammatti, jonka harjoittamiseen tarvitaan Suomessa eläinlääketieteen lisensiaatin tutkinto. Se on ylempi korkeakoulututkinto, jonka voi suorittaa Helsingin yliopiston eläinlääketieteellisessä tiedekunnassa. Tutkinnon nimi on poikkeuksellisesti lisensiaatti eikä maisteri siksi, koska se on muita ylempiä korkeakoulututkintoja laajempi. Opiskelu eläinlääkäriksi kestää noin 6 vuotta. Laajuudeltaan eläinlääkärin tutkinto on 360 opintopistettä.\nOpiskelijat saavuttavat välissä eläinlääketieteen kandidaatin arvon, joka ei kuitenkaan ole varsinainen tutkinto. Eläinlääketieteen kandidaatti saa väliaikaiset eläinlääkärinoikeudet yleensä viidennellä vuosikurssilla. Eläinlääketieteen lisensiaatti voi ammatillisena jatkotutkintona suorittaa suomalaisen erikoiseläinlääkärin tutkinnon tai kansainvälisen diplomaatin tutkinnon tai akateemisena jatkotutkintona väitellä eläinlääketieteen tohtoriksi.\n⁕Eläinlääketieteen kandidaattiyhdistys EKY ry\n⁕IVSA Finland\nSuomessa on noin 1750 eläinlääkäriä. Eläinlääkäreistä suurin osa työskentelee kunnaneläinlääkäreinä ja yksityiseläinlääkäreinä."
    },
    {
        "id": "01c72t",
        "description": "Säveltäjä on henkilö, joka luo uutta musiikkia muiden tai itsensä soitettavaksi. Musiikkia voidaan tallentaa ja ilmentää graafisessa muodossa kirjoittamalla se nuottien muotoon. Aina uutta musiikkia ei kuitenkaan kirjoiteta muistiin. Myöhemmin esiintyjät voivat toistaa kappaleen sen perusteella, mitä ovat kuulleet.\nJotkut säveltäjät elättävät itsensä luomalla uutta musiikkia esitettäväksi yleisölle. Joissakin tapauksissa musiikin tilaaja maksaa säveltäjälle erillisen sävellyspalkkion. Muinoin oli hyvin yleistä, että säveltäjät olivat hallitsijan tai kirkon palveluksessa. Hallitsijan palveluksessa ollut säveltäjä sävelsi musiikkia hallitsijan viihdyttämiseksi ja hovin tilaisuuksiin. Tästä tulee nimitys hovisäveltäjä. Nykyään suurin osa päätoimisista säveltäjistä elää valtion ja säätiöiden tuella tai konserttiesityksistä ja radiosoitosta tulevilla Teosto-korvauksilla, musiikin tilauspalkkioilla sekä myytyjen levyjen tuotolla ja rojalteilla. Merkittävä osa säveltäjistä saa tuloja myös opettamisesta.\nKuuluisia säveltäjiä ovat muun muassa Johann Sebastian Bach, Franz Schubert, Ludwig van Beethoven, Wolfgang Amadeus Mozart ja Jean Sibelius.\nIskelmämusiikin säveltäjä työskentelee usein läheisessä työsuhteessa sanoittajan kanssa. Säveltäjä voi myös olla itse sanoittaja."
    },
    {
        "id": "03cbm1_",
        "description": "Vahtimestari on nimikkeenä erilaisten rakennustilojen vartiointia ja järjestyksen ylläpitoa hoitavasta henkilöstä käytetty nimitys, joka ei yleensä ole vartija tai järjestyksenvalvoja. Vahtimestari voi työskennellä esimerkiksi sairaalassa tai terveyskeskuksessa, jolloin hänen työtehtävänsä koostuvat pääasiassa asiakaspalvelusta ja mahdollisesti myös potilaskuljetuksista eri osastojen välillä. Turvallisuudesta vastaavat yleensä vartijat. Vahtimestarille saattaa kuulua myös postitus, sekä saapuvan postin jakaminen laitoksessa eri osastoille. Sairaaloissa ja terveyskeskuksissa vahtimestari ei myöskään yleensä huolehdi kiinteistön hoidosta, vaan sen hoitavat talonmiehet. Ne vahtimestarit, jotka työskentelevät muualla kuin laitoksissa saattavat huolehtia myös talonmiehen tehtävistä, sekä pintapuolisesta siisteydestä tiloissa. Kyseisiä tehtäviä hoitavasta henkilöstä voidaan joissain yhteyksissä käyttää myös nimikettä virastomestari. Ravintoloissa toimivat \"portsarit\" eli eteisvahtimestarit.\nNykyään vahtimestarin tehtäviä yhä useammissa yrityksissä hoitaa vartija, esimerkiksi sairaaloissa, hotelleissa, ja teollisuusyrityksissä vartijat ovat korvanneet vahtimestarit useissa paikoissa."
    },
    {
        "id": "02h661t",
        "description": "Hammaslääkäri on hammaslääketiedettä harjoittava terveydenhuollon ammattilainen, joka diagnosoi ja hoitaa ihmisen suun ja purentaelimen sairauksia. Tyypillisimmät hoidot ovat esimerkiksi parodontaalisairauksien medisiininen ja kirurginen hoito, kovakudosten reikien paikkaus, hammas- ja ienproteesit sekä hampaiden kirurginen poisto.\nHammaslääkärin ammattinimikkeeseen tarvitaan Suomessa hammaslääketieteen lisensiaatin tutkinto. Se on ylempi korkeakoulututkinto, jonka voi suorittaa Itä-Suomen, Oulun, Turun tai Helsingin yliopistossa. Opiskelijat saavuttavat välissä hammaslääketieteen kandidaatin arvon, joka ei kuitenkaan ole varsinainen tutkinto.\nHammaslääketieteen lisensiaatti voi ammatillisena jatkotutkintona suorittaa erikoishammaslääkärin tutkinnon tai tieteellisenä jatkotutkintona väitellä hammaslääketieteen tohtoriksi.\nHammaslääkäreitä työskentelee niin yksityisillä vastaanotoilla kuin julkisessa terveydenhuollossa. Erikoistumattoman hammaslääkärin toimiin kuuluvat muun muassa tutkimuksen tekeminen, hammastarkastukset ja reikien paikkaus, juurihoidot, ienhoidot, erilaiset suukirurgiset toimenpiteet kuten hampaan poistot, limakalvobiopsioiden ottaminen sekä parodontologiset leikkaukset. Hammaslääkärillä on oikeus määrätä ja suorittaa röntgentutkimuksia, lausua hampaiston röntgenkuvia sekä määrätä lääkkeitä. Esimerkkejä erikoishammaslääkärin alasta puolestaan ovat oikomishoito, suu- ja leukakirurgia, suupatologia, röntgendiagnostiikka, kariologia, parodontologia sekä protetiikka. Hammaslääkäreitä työskentelee myös hallinnollisissa tehtävissä. Yksi tärkeimmistä vaikkakin harvinaisemmista hammaslääkärin erikoistehtävistä on ruumiiden tunnistaminen hampaiston perusteella."
    },
    {
        "id": "05wgy",
        "description": "Lastentaudeilla eli pediatrialla tarkoitetaan lapsuusiälle ominaisia sairauksia. Vastasyntyneen sairauksien syynä voivat olla hapenpuute synnytyksessä, keskosuus tai epämuodostumat. Imeväisikäisten yleisiä sairauksia ovat hengitystietulehdukset ja ripuli sekä virtsatietulehdukset. Lasten keskushermoston sairauksia ovat kouristustaudit, aivokalvontulehdus, aivovauriot ja kehitysvammaisuus. Lapsuusiässä yleisiä tarttuvia tauteja ovat tuhkarokko, vesirokko, vihurirokko, tulirokko, sikotauti ja hinkuyskä, joita on onnistuttu torjumaan rokotuksilla."
    },
    {
        "id": "099md",
        "description": "Sotilas on asevoimiin tai muuten järjestäytyneeseen joukkoon kuuluva aseistettu ja univormua kantava henkilö, laillinen taistelija. Sotilaat käyvät sotaa ja käyttävät sotakalustoa. Sotilas voi olla myös yksityisen tahon palkkaama tai sotilas joka myy palveluitaan vieraan maan sotalaitokselle, jolloin häntä kutsutaan palkkasotilaaksi. Ammattisotilaaksi kutsutaan sotilasta, joka toimii sotilaan ammatissa päätoimisena työnään.\nSuomessa on asevelvollisuus, joka koskee kaikkia miespuolisia 18-60-vuotiaita. Asevelvollisuuteen kuuluu varusmiespalvelus, aseeton palvelus ja naisten vapaaehtoinen- tai siviilipalvelus sekä palvelu reservissä.\nVarusmiespalveluksen suorittaneet kuuluvat puolustusvoimien sodanajan joukkoihin reserviläisinä. Suomen puolustusvoimiin kuuluu vakinaista henkilöstöä; upseereja, erikoisupseereita, opistoupseereita, aliupseereja, sotilasammattihenkilöitä sekä siviilejä."
    },
    {
        "id": "05d2m7",
        "description": "Kuorma-autonkuljettaja on kuorma-auton kuljettamisesta vastaava henkilö. Mikäli kuorma-autoon on kytketty tai kytkettävissä myös perävaunu kutsutaan kuljettajaa puhekielessä usein rekkakuskiksi. Kuorma-autonkuljettajan tehtäviä ovat kuljettaa kuorma-autolla rahti, ja huolehtia tavaran toimituksesta määräaikaan mennessä. Kuorma-autonkuljettajat työskentelevät kuljetusyrityksissä tai itsenäisinä yrittäjinä. Kuorma-autonkuljettajalta edellytetään ADR-ajolupaa, jos hän kuljettaa vaarallisia aineita yli vapaarajan.\nRekkakuski on yhdistelmäajoneuvonkuljettaja. Kts. ajoneuvoyhdistelmä"
    },
    {
        "id": "03l9g",
        "description": "Vasara on työkalu, jolla on tarkoitus keskittää iskuvoimaa kapeaan pisteeseen. Yleisimmin vasaralla lyödään nauloja, sovitellaan kappaleita paikoilleen, muotoillaan tai rikotaan jotain. Vasara on etenkin geologien, kirvesmiesten, seppien ja monien muiden käsityöläisten ja ammattiryhmien tärkeä työkalu. Vasaran käyttöön viitataan sanoilla vasaroida ja vasarointi."
    },
    {
        "id": "02bbbj",
        "description": "Höylä on kone tai käsityökalu, jolla tehdään lastuavaa työstöä. Höylässä on yksi tai useampia levymäisiä teriä, jotka irrottavat kappaleen pinnasta lastua. Höyläystä käytetään pintojen viimeistelytekniikkana, kappaleen ohentamisessa, pintakerroksen poistossa ja jopa kappaleen muotoiluissa.\nTunnetuimpia höylän käyttökohteita on puuntyöstö. Puuntyöstössä höylääminen vaatii vähemmän energiaa kuin hiominen koska kappaletta voidaan työstää hajottamatta sitä karkeaksi tai hienoksi puruksi.\nMetalleja, esimerkiksi alumiinia tai terästä, voidaan höylätä pikateräs- tai kovametalliterillä.\nKava ja koveli ovat erityismallisia käsihöyliä puuntyöstöön. Kavahöylää käytetään koverien pintojen tai kourujen höyläämiseen, kovelilla tehdään V-uraa.\n⁕\nOikohöylä.\n⁕\nOikohöylän periaatekuva.\n⁕\nTasohöylä."
    },
    {
        "id": "05b_nc",
        "description": "Selkäsaha on käsisaha, jonka terän selkäpuolella on terää sivusuunnassa jäykistävä vahvike. Vahvikkeen avulla terä pysyy sahattaessa suorana, jolloin sitä voidaan käyttää erityisen suoraa sahausjälkeä vaativissa töissä. Sahauslaatikon avulla selkäsahaa voidaan käyttää myös jiirisahan tavoin."
    },
    {
        "id": "01lsmm",
        "description": "Sakset on työkalu, jota käytetään leikkaamaan ohuita ja sellaisia materiaaleja, jotka eivät vaadi suurta voimaa. Sillä voi leikata esimerkiksi paperia, kartonkia ja kankaita. Sillä voidaan leikata myös hiuksia ja kynsiä.\nToisin kuin veitsissä saksissa on kaksi terää. Useimmissa saksissa terät eivät ole kovin terävät. Leikkaaminen tapahtuu hiertämällä teriä toisiaan vasten, jolloin välissä oleva materiaali repeytyy kahtia. Lasten sakset ovat vieläkin tylsemmät, ja ne on yleensä suojattu muovilla.\nMaailman eniten kopioidut sakset ovat Fiskarsin oranssit sakset."
    },
    {
        "id": "07ln6l",
        "description": "Ruuvipuristin, myös ruuvipenkki, on yksinkertainen työkalu, jonka avulla muilla työkaluilla käsiteltävän esineen saa pysymään paikallaan halutussa asennossa. Tavallisesti ruuvipuristin kiinnitetään pulteilla esimerkiksi työpöytään, jotta sen käyttö olisi vakaata.\nRuuvipuristimet valmistetaan metallista, ja sen toiminta perustuu kahteen leukaan: kiinteään leukaan ja liikkuvaan leukaan joka liikkuu käsin pyöritettävän kierreruuvin avulla. Kiertämällä kampea ruuvipuristimella voidaan puristaa työstettävä kappale tukevasti paikoilleen.\nRuuvipuristimiin on myös saatavilla erilaisia leukasuojuksia jotka voivat olla esimerkiksi alumiinia joka kiinnittyy leukoihin magneeteilla, tai kumia joka on muotoiltu niin että se voidaan helposti puristaa paikoilleen."
    },
    {
        "id": "01j5ks",
        "description": "Vääntötyökalu on yleisnimitys työkaluille, joilla avataan ja kiristetään ruuveja, pultteja ja muttereita.\nVääntötyökaluja ovat mm. seuraavat:\n⁕Kiintoavain, lenkkiavain ja niiden yhdistelmä kiintolenkki. Näissä on leuat tai silmukka, joihin väännettävän pultin kanta asettuu tiiviisti. Lenkkiavain voi toisinaan olla myös nivelletty.\n⁕L-avain, joka on saanut nimensä L-kirjainta muistuttavasta muodostaan. Tyypillinen esimerkki on itse koottavien huonekalujen mukana tuleva kuusiokoloavain.\n⁕T-avain, joka on saanut nimensä T-kirjainta muistuttavasta muodostaan. Kuten L-avaimet, myös T-avaimet on tyypillisesti tarkoitettu kuusiokolo-, torx- tai XZN-kantaisten ruuvien kiertämiseen.\n⁕Jakoavain, jossa on leuat kuten kiintoavaimessa, mutta jonka avainväli on siitä poiketen säädettävissä.\n⁕Hylsyavain, joka voi olla varustettu esim. räikkä- tai T-vääntimellä. Hylsyavaimia ovat tavallaan myös nivelhylsyavaimet, joissa ei-vaihdettava hylsy on nivelletty varteen. Eräs hylsyavaimen erikoistapaus on momenttiavain. Hylsyavainten vääntimet voidaan vääntiönsä kautta liittää paitsi hylsyihin, myös ruuvauskärkiin tai moniin muihin työkaluihin."
    },
    {
        "id": "02qhwc4",
        "description": "Englantilainen aamiainen on tärkeä ja tunnettu osa Englannin ruokaperinnettä. Englantilaisen aamiaisen mukaista aamiaispöytää saa nykyisin myös kaikista korkealaatuisista hotelleista, joskin klassisessa englantilaisessa aamiaisessa ruokalajit tarjotaan erikseen.\nOikeaan englantilaiseen aamiaiseen kuuluu viisi ruokalajia. Ensimmäinen ruokalaji koostuu lasillisesta appelsiinimehua tai puolikkaasta greipistä, joka on maustettu sokerilla. Myös muita hedelmiä voidaan nauttia. Toiseen ruokalajiin kuuluu kaurapuuroa tai maissihiutaleita. Puuro maustetaan voisilmällä, suolalla, fariinisokerilla ja maidolla. Maissihiutaleet syödään rapeina maidon kera. Kolmanteen ruokalajiin kuuluu munia ja pekonia sekä lisäkkeitä kuten grillattuja tomaatteja, sieniä, prinssinakkeja tai makkaroita. Neljännessä ruokalajissa on kalaa tai lihaa, kuten savusilliä, lampaan munuaisia tai kedgereetä, joka on kalasta ja riisistä tehty curryruoka. Viides ruokalaji koostuu paahtoleivästä, jolle sivellään marmeladia tai hilloa. Papuja voidaan syödä niin paahtoleivän päällä kuin lihankin kera. Aamiaisen kanssa juodaan useasti teetä."
    },
    {
        "id": "04nmy9",
        "description": "Šekki on maksuvälineenä käytettävä arvopaperi. Šekki on nykyisin Suomessa melko harvinainen.\nŠekin asettaja kirjoittaa sen erityiselle pankin painattamalle šekkilomakkeelle, usein käsin. Šekin arvon voi valita vapaasti, kunhan asettajalla on pankissa varoja šekin katteeksi. Šekin saaja voi lunastaa sen pankissa. Rahat veloitetaan šekin asettajan tililtä. Šekin voi eräissä tilanteissa myös siirtää eli antaa eteenpäin maksuna.\nŠekin käyttöön sisältyy riskejä: šekki voi kadota, sen käyttöön sisältyy kateriski, ja huijaukset ovat mahdollisia.\nYhdysvalloissa kirjoitettiin 2000-luvun alussa vuosittain noin 70 miljardia šekkiä."
    },
    {
        "id": "03m7wd",
        "description": "Sacherkakku on perinteinen wieniläinen suklaakakku, jossa on kerros aprikoosihilloa sekä suklaakuorrutus. Ruhtinas Klemens Wenzel von Metternichin keittiömestari Franz Sacher kehitti kakun vuonna 1832.\nHänen poikansa Eduard Sacher keksi lisätä kakkuun aprikoosihillokerroksen sekä suklaakuorrutuksen oppivuosiensa aikana hovisokerileipuri Demelin luona. Vuonna 1876 Eduard Sacher perusti Wieniin Hotel Sacherin ja Sacher-ravintolan.\nOriginal Sacher-Torte eli \"alkuperäinen Sacher-kakku\" on Hotel Sacherin rekisteröity tavaramerkki, ja sen resepti on salainen. Tätä kakkua voi saada ainoastaan Wienin ja Salzburgin Hotel Sacherista, Innsbruckin ja Grazin Café Sacherista, Bolzanon Sacher Shopista sekä Wienin lentoaseman tax-free-alueelta. Lisäksi kakkua ja muita Sacher-tuotteita voi tilata Hotel Sacherin verkkokaupasta. Vuoteen 1965 asti nimen käytöstä käytiin pitkään oikeustaistelua Hotel Sacherin ja Demel-konditorian välillä, sillä ennen sitä Demel markkinoi myös omaa Sacher-kakkuaan nimellä Original Sacher-Torte. Nykyään Demelin kakun nimi on Demel's Sachertorte. Demelin kakku eroaa Hotel Sacherin kakusta näkyvimmin siinä, että aprikoosihillokerros on välittömästi suklaakuorrutuksen alla eikä kakun keskellä."
    },
    {
        "id": "06qrr",
        "description": "Virvoitusjuoma on yleinen nimitys eri tavoin valmistetuille alkoholittomille tai vain vähän alkoholia sisältäville juomille. Virvoitusjuomia ovat esimerkiksi kivennäisvedet, hedelmämehu- ja esanssilimonaatit, alkoholittomat viinit ja kalja. Monet virvoitusjuomat koostuvat pääasiassa vedestä, sokerista ja aromeista. Virvoitusjuomissa on usein mukana myös erilaisia happoja, kuten fosforihappoa, hiilihappoa ja sitruunahappoa. Light- eli kevytvirvoitusjuomissa käytetään sokerin sijasta keinotekoisia makeutusaineita, kuten aspartaamia ja asesulfaamia.\nTunnettuja virvoitusjuomamerkkejä ovat muun muassa Coca-Cola, Mountain Dew, Sprite, 7 Up, Pepsi ja Fanta.\nKofeiinipitoisia virvoitusjuomia kutsutaan energiajuomiksi, vaikka ne eivät varsinaisesti sisällä energiaa muita virvoitusjuomia enempää. Energiajuomamerkkejä ovat esimerkiksi Red Devil, ED, Mad Croc, Teho ja Red Bull.\nVirvoitusjuomia myydään yleensä tölkeissä tai pulloissa, baareissa myös laseittain niin että tiskillä yhdistetään vesi, makusiirappi ja hiilihappo. Yhdysvaltalaiset juovat virvoitusjuomansa usein jäiden kanssa, ja tapa on levinnyt yhdysvaltalaistyylisiin hampurilaispaikkoihin.\nSuomalaiset juovat vuodessa hiilihapollisia virvoitusjuomia keskimäärin noin 60 litraa, norjalaiset noin 115 ja ruotsalaiset noin 75 litraa. Suomessa naiset juovat enemmän kevytvirvoitusjuomia kuin miehet. Kevytjuomissa käytettyjen makeutusaineiden turvallisuudesta käydään säännöllisesti julkista keskustelua. Niiden vaikutuksia hampaisiin on myös tutkittu ja havaittu, että aspartaami ei aiheuta reikiä. Happamuutensa takia kevytjuomat aiheuttavat kuitenkin haittoja hampaiden kovakudokselle."
    },
    {
        "id": "0dt3t",
        "description": "Haarukka on ruokailuväline, jonka kädensijan toisessa päässä on pitkiä piikkejä. Haarukan yleisin käyttötarkoitus on ruoan siirtäminen suuhun. Ennen haarukan keksimistä ruokailuun käytettiin vain lusikkaa, veistä ja käsiä. Sivistyneemmät ruokailijat käyttivät kahta veistä käyttäen niitä molempia leikkaamiseen ja ruoan viemiseen suuhun.\nHaarukka esiteltiin Lähi-idässä ennen vuotta 1000. Varhaisissa haarukoissa oli vain kaksi piikkiä ja ne olivat suoria, joten niitä voitiin käyttää vain ruoan levittämiseen, eikä sen lusikoimiseen samaan tapaan kuin nykyaikaisilla haarukoilla.\nKeskiajalla, kun haarukka alkoi hitaasti yleistyä Euroopassa, sitä pidettiin epäilyttävänä välineenä. Haarukka muistutti keskiajan ihmisistä paholaisen hankoa, eikä sitä haluttu käyttää vaan mieluummin syötiin käsin.\nHaarukoita valmistetaan yleensä ruostumattomasta teräksestä, mutta halvempia malleja on valmistettu myös alumiinista esimerkiksi Neuvostoliitossa työpaikkaruokaloiden hävikin vähentämiseksi. Kertakäyttöiset haarukat esimerkiksi retkeilykäyttöön valmistetaan muovista. Suomessa haarukoita ja ruokailuveitsiä sekä lusikoita on valmistanut Hackmannin Sorsakosken tehdas."
    },
    {
        "id": "0cdn1",
        "description": "Hampurilainen on ruokalaji, joka koostuu kahdesta sämpylän puolikkaasta, joiden välissä on jauhelihapihvi. Pihvi koostuu useimmiten pelkästä naudanlihasta. Sämpylän väliin laitetaan myös kasviksia, kuten salaattia ja tomaattia sekä maustekastikkeita, kuten esimerkiksi majoneesia, sinappia tai ketsuppia.\nNykyään hampurilaisia syödään usein pikaruokaloissa, mutta niitä tarjoillaan myös muissa ravintoloissa ja valmistetaan kotona.\nNimitys juontunee Hampurissa suositusta samantyyppisestä ruokalajista, joka uudisasukkaiden mukana Amerikkaan kulkeuduttuaan jalostui nykyään tunnettuun muotoon. Jauheliharuoat olivat suosittuja Pohjois-Saksassa ja Hampurinpihviksi kutsuttu ruokalaji muuttui Yhdysvalloissa sämpylän – aluksi leipäpalojen – väliin laitetuksi naudanlihapihviksi lisukkeineen.\nHampurilaisen suosittu muunnos juustohampurilainen keksittiin Yhdysvalloissa vuonna 1935. Juustohampurilainen on nimensä mukaisesti hampurilainen, jonka pihvin päällä on juustoviipale.\nTämän jälkeen hampurilaisesta on kehitetty lukuisia erilaisia versioita, joissa hampurilaista on suurennettu tai pihvin tilalle vaihdettu jotain muuta, kuten paneroitu kana- tai kalafilee. Joissain tapauksissa käytetään myös esimerkiksi kebablihaa tai kasvispihviä."
    },
    {
        "id": "024gjb",
        "description": "Ruokalista on valittavissa olevien ruokalajien esittelylista. Se on käytössä ravintoloissa ja voi olla muodoltaan joko à la carte tai table d'hôte. Nämä ruokalistat koostuvat tyypillisesti alkuruoasta, pääruoasta ja jälkiruoasta sekä juomista."
    },
    {
        "id": "01_9v",
        "description": "Caesarsalaatti on yksinkertainen salaatti, joka sisältää romainesalaatin lehtiä, paahdettuja tai valkosipuli-öljy-sekoituksessa paistettuja leipäkuutioita eli krutonkeja ja parmesaanijuustoa kastikkeessa, joka valmistetaan kananmunankeltuaisesta, oliiviöljystä, sitruunamehusta, worcesterkastikkeesta tai anjovismurskasta, valkosipulista, sinapista ja mustapippurista. Salaatista tehdään usein ruokaisampi lisäämällä siihen esimerkiksi kypsennettyä kanaa, rapeaa pekonia tai katkarapuja."
    },
    {
        "id": "0cmx8",
        "description": "Lusikka on ruokailuväline, joka soveltuu erityisesti keittojen ja muiden nestemäisten ruokien syömiseen. Lusikka on myös hyvin kätevä ruokailuväline, kun syödään tahmaista pullaa tai leivosta. Nykyiset lusikat valmistetaan yleisimmin ruostumattomasta teräksestä. Hopeasta valmistetaan yleisimmin muun muassa teelusikoita, sekä tietysti kaikkia muitakin aterimia joita käytetään juhlavissa kattauksissa. Hopealusikat ovat myös yleisiä hää- sekä ristiäislahjoja. Lusikkaa on annettu muistoesineenä myös hautajaisissa, samoin kuin matkamuistona. Lasten käyttöön valmistetaan myös muovisia lusikoita. Monet ovat aloittaneet itsenäisen syömisen lusikalla, jossa on muovinen varsi ja kuminen kuppiosa.\nAiemmin Suomessa käytettiin etupäässä puulusikoita, joita yhä käytetään esimerkiksi keskiaikaa elävöittävissä pidoissa. Jos puulusikkaa käyttää syömiseen tulee se ensin kastella, mikäli sitä ei ole käsitelty öljyllä. Kasteltuun tai öljykäsiteltyyn lusikkaan ruoka ei tartu.\nHyvän puulusikan valmistaminen käsin on varsin työlästä, ja käsintehtyjen veroisia puulusikoita ei voi koneellisesti tuottaa. Ennen vanhaan puulusikka oli monesti käsityötaidonnäyte. Vain harvoja puulusikoita on säilynyt museoiden kokoelmiin, sillä käyttöesineinä ne tavattiin käyttää loppuun."
    },
    {
        "id": "01c6xf",
        "description": "Juomavesi tarkoittaa vettä, jota voi käyttää juomiseen. Juomavesi on talousvettä. Juomavettä valmistetaan pääasiassa makeasta vedestä eli pohjavedestä, joki- tai järvivedestä.\nMakea vesi on monin paikoin erittäin niukka luonnonvara. YK arvioi, että makean veden kulutus on kuusinkertaistunut viime vuosisadan aikana, mikä on yli kaksi kertaa enemmän kuin väestönkasvu kyseisenä ajanjaksona. 884 miljoonalla ihmisellä ei ole käytössään puhdasta juomavettä. YK:n yleiskokous linjasi heinäkuussa 2010, että puhdas vesi on ihmisoikeus.\nOn myös arveltu, että ilmastonmuutoksen myötä kuivat alueet ja kuivuuskaudet lisääntyvät. Tämä saattaa pahimmillaan johtaa konflikteihin. Jo tähän mennessä kiistely makean veden varannoista on vakavoittanut esimerkiksi Israelin ja sen naapureiden konflikteja. YK:n arvion mukaan vuonna 2030 puolet maapallon ihmisistä asuu alueilla, joilla vedensaanti on rajoitettua."
    },
    {
        "id": "02vqfm",
        "description": "Kahvi on kahvipensaan paahdetuista ja jauhetuista pavuista uuttamalla valmistettu, useimmiten kuumana juotava nautintoaine. Kahvi sisältää piristävää alkaloidia, kofeiinia. Kahvia voi valmistaa monin tavoin, muun muassa pannussa keittämällä, kahvinkeittimessä suodattamalla tai pressopannussa puristamalla. Kahvia juodaan usein sellaisenaan eli mustana, mutta siihen voidaan lisätä esimerkiksi maitoa, kermaa tai sokeria. Suomalaiset ovat maailman ahkerimpia kahvinjuojia asukasta kohti; suomalainen kuluttaa keskimäärin yli kymmenen kiloa kahvia vuodessa."
    },
    {
        "id": "09jc2n",
        "description": "Ihmisen selkä on pakaroiden ja niskan välissä, ihmisen takapuolella. Sen keskellä kulkee luinen selkäranka. Selkärankaa tukevat molemmin puolin voimakkaat selkälihakset. Selässä on rangan muotoisesti normaalisti kaareutumia pystysuunnassa: yläselässä taaksepäin ja niskassa sekä lanneselässä eteenpäin. Kieroutta sivulle eli skolioosia ei pitäisi terveessä selässä olla. Selkä voi toki taipua sivulle, eteen tai taakse.\nSelän iholla on epätarkka tuntoaisti."
    },
    {
        "id": "09cx8",
        "description": "Sormet ovat kädellisillä käden päässä olevia ulokkeita, joita käytetään tarttumiseen. Ihmisellä on varsin kehittynyt käsi, ja sitä voidaan käyttää tarttumisen lisäksi moniin muihinkin toimintoihin. Ihmisellä on kymmenen sormea."
    },
    {
        "id": "0hz0h",
        "description": "Hammas on pieni, kalkkipitoinen muodostelma, joita on monien selkärankaisten suussa pääasiassa ruoan hienontamista varten. Hampaat kiinnittyvät ala- ja yläleukaluuhun. Hampailla on erilaisia käyttötapoja. Yleensä hampaat jauhavat ruoan hienoksi ennen nielaisua. Lihansyöjät käyttävät hampaitaan repiäkseen lihaa ja lihansyöjillä onkin tähän tarkoitukseen erikoistuneet raateluhampaat. Yläleukaluussa raateluhammas on viimeinen väliposkihammas ja alaleukaluussa ensimmäinen poskihammas. Hampailla on myös mahdollista tarttua saaliiseen.\nHampaat voivat olla pysyviä tai ne voivat olla useaan kertaan uusiutuvia. Esimerkiksi haille kasvaa hampaita koko sen elämän ajan. Jyrsijöillä hampaat taas kasvavat jatkuvasti, jolloin hampaista saattaa tulla ongelma jolleivat ne saa kulutettua hampaitaan tarpeeksi."
    },
    {
        "id": "037p5b",
        "description": "Posket ovat kasvojen rakenteita, jotka rajaavat suuonteloa lateraalisesti. Posket muodostuvat pääasiassa ulommasta puremalihaksesta, jonka lateraalisella pinnalla on ihoa ja suunpuoleisella pinnalla on limakalvo. Posken limakalvossa sijaitsee pieniä sylkirauhasia, jotka muodostavat lihansyöjillä yhtenäisen poskisylkirauhasen, jota ei ole muilla eläinlajeilla.\nPosken limakalvon kautta suoraan verenkiertoon siirtyvää lääkeaineen tms. antotapaa sanotaan bukkaaliseksi."
    },
    {
        "id": "031n1",
        "description": "Jalkaterä on useilla selkärankaisilla eläimillä oleva rakenne, joka sijaitsee jaloiksi kutsutun raajan osan kärjessä. Jalkaterä on monimutkainen rakenne, joka muodostuu luista, lihaksista ja muista pehmytkudoksista.\nJalkaterän ja käden rakenne on myös monella muulla selkärankaisella esiintyvän saman viisisormisen rakenteen variaatio. Isovarpaassa ja peukalossa on yksi nivel ja kaksi luuta, muissa varpaissa kolme luuta ja kaksi niveltä.\nJalkaterän etuosassa sijaitsevat varpaat ja jalkaterän takaosassa sijaitsee kantapää, joka on kantaluun muodostama uloke. Kuutioluun alapuolella sijaitsevaa osaa kutsutaan kuutioluun alapääksi.\nJalkaterä saattaa huonosti hengittävässä sukassa tai kengässä muodostaa voimakkaalta tuoksuvaa jalkahikeä."
    },
    {
        "id": "06pj2k",
        "description": "Huulet on nimitys ihmisen ja monien muiden nisäkkäiden pehmeälle suun ympäristölle, joka koostuu poikkijuovaisesta lihaskudoksesta.\nHuulet jakautuvat ylähuuleen ja alahuuleen, joka on tavallisesti ylähuulta isompi. Eri ihmistyyppien välillä on suuria eroja huulien koossa. Tavallisesti negridisen ihmistyypin edustajilla on suuremmat ja turpeammat huulet kuin europideillä ja mongolideilla.\nHuulten ihossa ei ole melanosyyttiä, minkä johdosta verisuonet näkyvät selkeästi läpi ja huulet näyttävät väriltään punaisilta.\nHuulia käytetään ravinnon nauttimisen apuna. Niiden avulla myös tuotetaan useita jokapäiväisessä elämässä tarvittavia äänteitä. Huulilla myös osaltaan ilmaistaan erilaisia tunnetiloja. Ylöspäin osoittavat suupielet kertovat iloisuudesta ja hyvästä mielestä. Huulissa on myös paljon hermopäätteitä, mikä tekee niistä hyvin tuntoherkän alueen. Eräs merkittävä hellyyden ja rakkauden osoittamisen muoto, suudelma, toteutetaan huulilla. Monissa kulttuureissa punaiset, turpeat ja symmetriset huulet ovat naisellisuuden symboli. Huulipunaa käytetään yleisesti korostamaan vaikutelmaa, samoin kuin erilaisia kirurgisia operaatioita."
    },
    {
        "id": "0mhy4",
        "description": "Kurkku on kaulan etuosa; se sijaitsee selkärangan etupuolella. Se koostuu nielusta ja kurkunpäästä. Kurkun tärkeä osa on kurkunkansi, joka estää ruoan ja juoman joutumisen hengitykseen erottamalla ruokatorven henkitorvesta.\nKurkussa on myös erilaisia verisuonia ja nielulihaksia. Kieliluu ja solisluu ovat ainoat nisäkkäiden kurkun alueella sijaitsevat luut."
    },
    {
        "id": "0dzdr",
        "description": "Rinta on vartalon yläosan etupuoli. Nisäkkäillä rinnassa on rintanikamien, rintalastan ja kylkiluiden muodostama rintakehä, joka suojaa rintaonteloa. Rintaontelossa sijaitsevat keuhkot, sydän, ruokatorvi ja keuhkoputket. Rintalastaan kiinnittyvät solisluu ja ylimmät kylkiluut. Rinnan päällä on viuhkamainen suuri rintalihas."
    },
    {
        "id": "025kyy",
        "description": "Otsa on kasvojen alue hiusrajasta kulmakarvoihin. Sen lihaksiin kuuluu muun muassa frontalis, joka kykenee liikuttamaan päänahkaa. Korkeaa otsaa pidetään usein - varsinkin miehillä - älykkyyden tai viisauden merkkinä, kun taas matala otsa koetaan yksinkertaisuuden ja brutaaliuden merkkinä. Esimerkiksi suomalaisessa viittomakielessä viittoma, jossa otsan alueella tehdään eräänlaiden pienuuden ele painamalla muut sormet peukaloa vasten, tarkoittaa tyhmää."
    },
    {
        "id": "0283dt1",
        "description": "Suu on aukko, jonka kautta eläin ottaa sisäänsä ravintoa. Se sijaitsee yleensä päässä, mutta ei aina; suu voi joillain eläimillä avautua suoraan mahaan. Suurimmalla osalla eläimistä on ruoansulatusjärjestelmä, joka kulkee suusta peräaukkoon. Muun muassa polttiaiseläimet kuitenkin poistavat, pyöriteltyään ruokaa vatsassaan tarpeeksi kauan, jätteensä suun kautta.\nMonilla eläimillä on suussa erilaisia apuvälineitä ruoan pureskeluun, pitämiseen suussa tai myrkyn ruiskuttamiseen. Niveljalkaisilla nämä ovat suun ulkopuolisia muuttuneita jalkoja, selkärankaisilla taas suun sisäisiä elimiä kuten hampaita ja kieli."
    },
    {
        "id": "01d_ff",
        "description": "Varvas on jalkaterän kärjessä sijaitseva puikkomainen uloke, jota päällystää iho. Isovarvas koostuu kahdesta nivelestä, kun taas muut neljä varvasta kolmesta nivelestä. Yleensä varpaita on viisi jalkaa kohden. Jokaisessa varpaassa on yksi kynsi.\nVarpaista isovarvas on kävelemiseen tärkein, kun taas muut varpaat tukevat kävelyasentoa.\nPolydaktylia on tila, josta kärsivällä on ylimääräisiä varpaita tai sormia. Syndaktyliassa varpaat tai sormet ovat kasvaneet yhteen."
    },
    {
        "id": "03q69",
        "description": "Karvat ovat nisäkkäiden ihon ulkopintaan kasvavia sarveisainemuodostumia. Yksittäisistä karvoista koostuvaa eläimen karvapeitettä eli karvoitusta kutsutaan usein turkiksi. Karvalla on monia tehtäviä: se esimerkiksi suojaa eläintä liian korkeilta tai matalilta lämpötiloilta. Usein karva on eläimen elinympäristön värinen, jolloin se tarjoaa saaliseläimelle näkösuojaa saalistajiaan vastaan tai saalistajalle mahdollisuuden väijyä saalistaan huomaamattomasti. Esimerkiksi jäniksen karvapeitteen väri vaihtelee vuodenaikojen mukaan. Myös kasveilla on karvoja, mutta ne eivät ole samaa ainetta.\nKarva koostuu noin 10-prosenttisesti vedestä ja noin 90-prosenttisesti biologisesta polymeerista: proteiinista nimeltään keratiini.\nIhmisten hiusten vetolujuus on noin 190 MPa, mikä tarkoittaa, että yksi hius voi kannattaa noin 100 gramman massan.\nAikuisten ihmisten karvoitus on yleensä runsaimmillaan päässä, kainaloissa ja sukupuolielinten ympärillä. Myös muualle kasvaa karvoja, mutta ei tavallisesti yhtä tiheästi."
    },
    {
        "id": "0dzd8",
        "description": "Kaula on useilla selkärankaisilla oleva pään ja vartalon yhdistävä ruumiinosa, joka on oleellinen ravinnon ja ilman kulkureitti ruumiiseen. Lisäksi kaulan kautta kulkee merkittäviä verisuonia sekä aivot ja muun ruumiin yhdistäviä hermoja."
    },
    {
        "id": "0fjkt",
        "description": "Kieli on suuontelon pohjassa sijaitseva erisuuntiin risteävistä poikkijuovaisista lihaksista muodostunut elin, joka auttaa pureskelemista ruoan esikäsittelyssä. Kieli on kehon nopein tahdonalainen lihaskimppu, ja samalla se on tärkein artikulaatioelin. Lisäksi sillä on koirilla tärkeä tehtävä lämmönsäätelyssä. Koiran läähättäessä kielen runsas verisuonisto on laajentuneena ja lämpöä poistuu ympäröivään ilmaan. Kielen pinnassa on makuaistimuksia välittäviä soluja eli makureseptorisoluja, jotka sijaitsevat makusilmuissa. Makusilmuja on kielen limakalvon lisäksi muuallakin suuontelossa sekä nielussa. Kielen takaosan makureseptorisolut aistivat parhaiten karvaan, reunaosat happaman ja suolaisen sekä etuosa makean maun. Kielen etuosan makuhermona toimii muiden toimintojensa ohella kasvohermo. Kielen takaosan makuhermona toimii puolestaan kieli-kitahermo.\nKieli on myös tärkeä elin puheen muodostamisessa sekä nielemisessä. Puhuttaessa kieli muodostaa kapeikkoja ääniväylälle, siis kieli lähestyy suun kattoa tai nielun takaseinämää, mikä aikaansaa erilaisia äänteitä. Äänteiden muodostumiseen vaikuttaa kapeikon leveys ja kielen etisyys, eli onko kieli suun etu- vai takaosassa."
    },
    {
        "id": "039xj_",
        "description": "Korva on eläimen kuulo- ja tasapainoelin. Ulkokorvaan kuuluva korvalehti kerää ääniaaltoja ja johtaa ne korvakäytävään. Korvakäytävän loppupäässä on joustava ja kimmoisa tärykalvo, joka värähtelee ääniaaltojen ansiosta. Tärykalvosta värähtely siirtyy välikorvan kuuloluihin, jotka voimistavat tärykalvon värähtelyjä ja johtavat värähdysliikkeen sisäkorvan simpukkaan. Nesteen täyttämässä simpukassa olevat aistinsolut ärtyvät ja ne lähettävät impulsseja kuulohermoa pitkin isoaivojen kuuloalueelle, jossa ne tajutaan ääninä. Tasapainoelin ja pään liikeaisti sijaitsevat sisäkorvassa.\nSisäkorvan simpukassa sijaitsee kuuloelin eli Cortin elin. Siinä on kahdenlaisia aistinsoluja. Ulkokarvasoluja on kolmessa rivissä. Niiden tehtävänä on voimistaa tai vaimentaa ääntä ja siten suojata korvaa kovilta ääniltä. Sisäkarvasoluja on yhdessä rivissä ja ne varsinaisesti aistivat ääniaallot. Aistinkarvasolut ovat joustavan tyvikalvon päällä, ja niiden yläpuolella on jäykkä katekalvo. Ääniaallot saavat tyvikalvon värähtelemään, karvat koskettavat katekalvoa ja ärtyvät. Ärsytys saa aikaan välittäjäaineen erittymisen, mikä puolestaa saa aikaan hermoärsytyksen kuulohermoon.\nSisäkorvassa ovat myös nesteen täyttämät kaarikäytävät sekä pyöreä ja soikea rakkula, jotka reagoivat pään liikkeisiin ja toimivat siten tasapainoaistineliminä. Kaarikäytävien sisällä on nestettä, joka liikahtaessaan saa aistinsolut ärtymään ja välittämään tietoa isoaivoihin. Pyöreä ja soikea rakkula taas antavat tietoa pään asennosta."
    },
    {
        "id": "0k65p",
        "description": "Käsi on osalla nisäkkäistä esiintyvä tarttumiseen ja pitelemiseen erikoistunut yläraajan osa. Käsi sisältää kyynärvarresta poispäin sijaitsevan alueen; ranteen, sormet sekä kämmenen alueen. Yleiskielessä kädellä voidaan tarkoittaa koko yläraajaa: olkavartta, kyynärvartta, rannetta, kämmentä sekä sormia.\nKädelliset ovat yksi merkittävä eliöryhmä, jonka kaikilla jäsenillä on käsi. Kädelliset eivät ole kuitenkaan ainoa ryhmä, vaan monilla puussaelävillä nisäkkäillä kuten vaikkapa oravalla on tarttumiseen erikoistunut raaja.\nKädellisillä on jokaisessa kädessä viisi sormea, joille jokaiselle on annettu oma nimi: peukalo, etusormi, keskisormi, nimetön ja pikkusormi. Kädellisten määritelmä on, että niillä on viisi sormea. Peukalo koostuu kahdesta luusta, muut sormet kolmesta. Sormien päissä on kynnet.\nIhmisen peukalon sijoittuminen käteen ja sen suuri liikkuvuus mahdollistavat näppärämmät käden toiminnot kuin muilla kädellisillä. Tärkein peukalon tehtävä on mahdollistaa nk. oppositio -liike, jossa peukalo taipuu koskettamaan muiden sormien päitä. Liikkeen avulla ihmisen kyky tarttua sekä tarkkuutta vaativien tehtävien tekeminen käden avulla paranee."
    },
    {
        "id": "0k0pj",
        "description": "Nenä on elin, jonka pääasiallinen tehtävä on haistaminen ja hengittäminen. Se sijaitsee anatomisesti keskellä kasvoja. Selkärankaisilla kuten hevosilla on nenä, mutta se on rakentunut eri tavalla kuin ihmisillä. Hevosella sieraimet sijaitsevat turvan päässä. Myös yleisnimitystä nenä voidaan käyttää esineen tai asian etuosasta.\nUseimmiten nisäkkäillä nenän sisäpinnalla on nenäkarvoja, jotka erottavat ilmasta suurimpia epäpuhtauksia. Nenässä sijaitsee hajuaisti. Nenä ja nenäontelo kuuluvat ylähengitysteihin, joihin kuuluu nenän lisäksi nenänielu ja kurkunpää. Alahengitysteihin kuuluvat henkitorvi, keuhkoputket ja keuhkot."
    },
    {
        "id": "027n3_",
        "description": "Kulmakarvat ovat sarja karvoja, jotka kasvavat silmäkuopan yläpuolella olevassa luisessa harjanteessa useimmilla nisäkkäillä. Kulmakarvojen tehtävä on suojata silmää hieltä, hiuksilta ja hilseeltä sekä muulta otsaa pitkin valuvalta roskalta.\nJotkut ihmiset siistivät kulmakarvojaan nyppimällä niitä irti. Ne saatetaan myös muotoilla vahalla tai nyppiä täysin pois, jolloin tilalle voidaan piirtää halutun muotoiset kulmat esimerkiksi meikkikynällä.\nJoillakin ihmisillä kulmakarvat ovat kasvaneet yhteen.\nKulmakarvoja voi myös kohotella. Tällä voi hyvin ilmaista tunteita. Kaikkien kulttuurien ihmiset kohottavat kulmakarvojaan tervehtiessään miellyttävää ihmistä. Ele näyttää suurentavan silmiä ja osoittaa, että henkilö yrittää nähdä toisen paremmin."
    },
    {
        "id": "04hgtk",
        "description": "Pää on selkärankaisilla ruumiinosa, jossa tavallisesti sijaitsevat aivot sekä tärkeimmät aistit kuten näkö-, kuulo-, tasapaino-, maku- ja hajuaisti. Päälle antaa muodon kallo, joka suojaa aivoja. Ihmisvauvoilla kallo on avoin päälaella, mutta kasvaa iän myötä umpeen. Tätä kutsutaan myös aukileeksi.\nUseimpien eläinten päähän kuuluvat korvat, nenä, silmät ja suu. Ihmisen pään etuosaa sanotaan kasvoiksi. Aikuisen ihmisen pää painaa noin 4,5-5 kiloa.\nIhmiset syntyvät yleensä pää edellä. Vauvan pää on muun ruumiin kokoon nähden paljon kookkaampi kuin aikuisella."
    },
    {
        "id": "014sv8",
        "description": "Silmä on näköelin, jonka reseptoreille soveltuva energian muoto on valosäteily. Silmä itse ei aisti valoa, vaan aistimus syntyy aivoissa.\nValon pääsyä silmään säätelee silmän himmentimenä toimiva värikalvo, jonka aukko on mustuainen eli pupilli. Valoa taittavia osia silmässä ovat sarveiskalvo, lasiainen ja mykiö eli linssi. Silmää onkin usein verrattu kameraan.\nSilmien väri riippuu perimästä. Yleisimmät värit ovat ruskea, sininen ja vihreä."
    },
    {
        "id": "0176mf",
        "description": "Vyö on asusteiden kanssa käytettävä kiinnitysväline. Vyötä käytetään sitomaan asuste henkilöön tai sillä voi olla esteettistä kauneusarvoa, ja siihen voidaan ripustaa erilaisia tavaroita. Vyö kiinnitetään joko solmien tai kiinnittimellä. Kiinnitin voi olla esimerkiksi solki, johon vyön toinen pää kiinnitetään lukituksella. Vöitä käytetään housuissa ja takeissa tai naiset usein koristeena esimerkiksi hameiden ja mekkojen päällä lantiolla tai vyötäröllä.\nVyö voi olla nahkaa, kangasta tai metalliketju. Vyön pituus määräytyy vyötärön mukaan. Usein vaateliikkeessä vyö katkaistaan halutun mittaiseksi. Vyö on syrjäyttänyt olkaimet housujen pitimenä etenkin nuorison keskuudessa.\nUseimmissa kamppailulajeissa vyön väri ilmaisee henkilön taitotason. Japanilaisen kimonon vyötä kutsutaan nimellä obi. Obin on tarkoitus myös olla esteettisesti miellyttävä erityisesti naisilla."
    },
    {
        "id": "06rrc",
        "description": "Kenkä on nauhalla, soljella tai vastaavalla kiinnitettävä tai avonainen jalkine."
    },
    {
        "id": "019b80",
        "description": "Villapaita on villalangasta neulottu lämmin paita. Suomessa villapaitaa käytettiin runsaasti metsätöissä ja maatalouden ulkotöissä kylminä vuodenaikoina. Tällaisessa villapaidassa oli vasemmassa olkapäässä napit sen riisumisen helpottamiseksi.\nVillapaidat ovat kuuluneet myös Suomen puolustusvoimien vaatetukseen. Vielä 1980-luvulla oli käytössä sodanaikainen harmaa villapaita, jossa oli rinnan ympärillä tummansininen nauhakuvio. Englantilaistyyppinen harmaa sotilasvillapaita tuli käyttöön kenttäharmaan villapaitamallin m\/83:n myötä, joka merivoimilla oli sininen. Myöhemmin m\/91-univormujen mukana villapaidastakin tuli vihreä. Puolustusvoimien villapaidoissa on puuvillaiset vahvikkeet olkapäissä ja kyynärpäissä, koska villa pehmeinä kuituina kuluu herkästi.\nKansanperinnettä edustavat norjalaiset villapaidat, joissa on kaulan kohdalla pukemista ja riisumista helpottavat hakaset ja Suomessa jussipaita.\n⁕\nNorjalainen villapaita\n⁕\nislantilaisia villapaitoja\n⁕\nSotilaan villapaita"
    },
    {
        "id": "01b638",
        "description": "Saapas on korkeavartinen jalkine, jossa ei ole nauhoja.\nSaappaan varret ulottuvat yleensä yli säären puolivälin, joissakin malleissa polviin asti. Joskus harvoin varret saattavat ylettyä jopa puolireiteen, kuten kääntövarsipieksuissa ja joissakin historiallisissa ratsusaappaissa. Lyhimmillään saappaan varret ylettyvät vain vähän nilkan ylitse, jolloin jalkineita kutsutaan saapikkaiksi. Kumisaappaat on tarkoitettu vetisissä paikoissa liikkumiseen. Niitä kevyemmät ja ilmavammat jalkineet ovet kumiteräsaappaat, joissa kumiseen teräosaan on ommeltu nahkaiset saapasvarret. Turvakengät ovat varreltaan tavanomaisia saappaita lyhyemmät jalkineet, joissa on metallikärjet ja -pohjat, ja ne ovat myös tulenkestävät. Jatsarit olivat aikoinaan suositut nahkasaappaat, samoin kuin lapikkaat eli pieksut. Saappaiden kanssa käytettiin joskus pussi- eli saapashousuja, joiden levennetty reisiosa antaa polvelle lisää liikkumatilaa esimerkiksi ratsastettaessa. Saappaat ovat edelleen perusvaruste muun muassa ratsastuksessa, saappaanheitto on tunnettu leikkimielinen urheilulaji.\nSaappaat ovat olleet pitkään käytössä ja vaikuttaneet erilaisiin sanontoihin ja nimiin kuten:\n⁕Variksensaappaat, kesällä ilman kenkiä kuljeskelemisesta tummiksi sierettyneet jalat"
    },
    {
        "id": "02wv6h6",
        "description": "Hame on vaatekappale, joka on yhtenäinen ja kiedotaan lantion ympärille. Sen tarkoituksena on peittää ja suojata alavartaloa sekä jalkoja.\nEnnen housujen yleistymistä hameet ja sen tyyppiset asusteet kuuluivat Euroopassakin miesten normaalipukeutumiseen. Myöhemmin hame on länsimaissa ollut vain naisten käyttämä vaatekappale, lukuun ottamatta eräitä perinneasuja, kuten Skotlannissa käytettäviä kilttejä. Tosin nykyään yhä useampi yritys on erikoistunut miesten hameiden valmistukseen.\nHameita on vuosisatojen saatossa ollut hyvin erilaisia. Joskus niiden alla käytettiin erilaisia vanteita, alushameita tai turnyyriä, jotta hameen muoto saatiin sellaiseksi kuin haluttiin.\nErilaisia hametyyppejä ovat muiden muassa salsahame minihame, kellohame ja vekkihame."
    },
    {
        "id": "0142wf",
        "description": "Pyjama eli yöpuku on aasialaista alkuperää oleva vaate. Alkuperäinen paijama tarkoittaa löysiä, vyötärönauhalla varustettuja kevyitä housuja, kuten Salwar kameez. Tällaisia käyttävät Etelä- ja Länsi-Aasiassa sekä miehet että naiset. Yhdysvalloissa, Britanniassa ja useimmissa englanninkielisissä maissa pyjama tarkoittaa kaksiosaista, löysää pukua, jota käyttävät sekä miehet että naiset lähinnä yöpukuna. Joskus vaatetta käytetään kuitenkin myös oleskeluun.\nEncyclopædia Britannican mukaan pyjama teki ensiesiintymisensä länsimaissa 1600-luvulla Englannissa, jossa sitä käytettiin oleskeluasuna. Se meni kuitenkin pian pois muodista. Noin vuonna 1870 pyjama palasi brittikolonistien mukana uudelleen länsimaihin, jossa sitä käytettiin nyt yöpukuna. Naisten yöpuvuksi pyjama tuli 1900-luvun alussa, ja kotien oloasuksi 1920.\nPyjama saattaa olla kaksiosainen, mutta myös yhtenäisiä yksiosaisia pyjamia on olemassa. Perinteisin pyjama on yhtenäinen haalarimallin pyjama, jossa on takapuolen kohdalla pieni kahdella napilla kiinni oleva luukku. Puolustusvoimien virallinen pyjama on tummansininen.\nSana pyjama on tullut englannin kieleen hindin kielen sanasta pajama. Sen alkuperä on persian kielen sanassa پايجامه eli payjama, joka tarkoittaa \"jalkapukinetta\"."
    },
    {
        "id": "013s93",
        "description": "T-paita on yleensä napiton, kaulukseton ja taskuton paita, jossa on yleensä lyhyet hihat ja pyöreä tai V-mallinen kaula-aukko. T-paidan nimen alkuperä on epäselvä. Usein nimen ajatellaan juontuvan paidan t-kirjainta muistuttavasta muodosta, mutta myös toisenlaisia teorioita nimen synnystä on olemassa. On esitetty mm. että nimi juontaisi Yhdysvaltain armeijan käyttämästä nimityksestä \"training shirt\".\nT-paitoja käytettiin alun perin aluspaitoina, mutta nykyään niitä käytetään tavallisesti myös ylävartalon ainoana asusteena. T-paitoja on useita eri malleja sekä miehille että naisille ja eri ikäryhmille. T-paidat on usein koristeltu erilaisilla teksteillä tai kuvilla.\nT-paitoja tuottaa tekstiiliteollisuus. Ne on tavallisesti valmistettu puuvillasta, polyesteristä tai näiden kahden sekoituksesta. Halvan työvoiman takia suuri osa T-paidoista on valmistettu Bangladeshissa.\nYhdysvalloissa T-paitaa käytetään yhteiskunnallisen mainonnan mainostilana esimerkiksi kansalaisliikkeissä. Niihin kirjoitetaan iskulauseita, joiden toivotaan kiinnittävän vastaantulijoiden huomion.\nSuuren yleisön tietoisuuteen T-paita tuli Marlon Brandon käyttämänä elokuvassa Viettelyksen vaunu."
    },
    {
        "id": "0fly7",
        "description": "Farmarihousut eli farkut ovat denim-kankaasta tehdyt, useimmiten siniseksi värjätyt housut.\nFarmarihousujen kantamuoto, kestävästä kankaasta tehdyt housut kehitettiin alun perin 1500-luvun Genovan kaupunkivaltiossa työhousuiksi laivaston merimiehille. Ranskalaiset kopioivat idean ja kehittivät oman kankaan, jolle antoivat nimeksi denim. Kyseisestä kankaasta tehtyjä housuja ranskalaiset taas alkoivat kutsua kankaan väriin viittaavalla nimellä \"Bleu de Gênes\" - genovansininen. Englanninkielinen sana jeans muistuttaa äännettäessä sanaa Gênes. 1700-luvulla farkut päätyivät Amerikkaan, kun brittiläiset kauppiaat myivät niitä työhousuiksi kaivos-, tehdas- ja rautatietyöläisille.\nFarkkuja kehitettiin edelleen Yhdysvalloissa 1872. Saksalaissyntyisen, San Franciscoon muuttaneen kauppiaan Levi Straussin asiakas, räätäli Jacob Davis Nevadan Renosta sai idean vahvistaa farmarihousuja repeämiselle alttiista kohdista kupariniiteillä. Kestävien housujen suosio oli suuri ja Davis tajusi tehneensä tärkeän keksinnön. Davisilla ei ollut varaa hakea patenttia keksinnölleen yksin, joten hän ehdotti yhteistyötä Levi Straussille, ja he hakivat patentin yhdessä. He saivat patentin vuonna 1873 ja tuotanto alkoi ripeästi. Ensimmäiset farmarihousut valmistettiin hamppukankaasta, joka korvaantui 1800-luvun loppupuolella puuvillalla."
    },
    {
        "id": "0216vm",
        "description": "Tohvelit eli tossut ovat pehmeät vapaa-ajan sisäjalkineet. Niiden materiaalina voidaan käyttää esimerkiksi mokkanahkaa tai huopaa. Tohveleissa voi olla pehmeä vuori ja karvakoristeita. Kotimaisia tohveleita ovat muun muassa Suomen Kumitehdas Oy:n Lieksassa, Pälkäneellä ja Vesannolla valmistamat Reinot ja Ainot."
    },
    {
        "id": "01rkbr",
        "description": "Solmio on kaulan ympärille puettu kankaasta valmistettu asuste. Suomen kielessä käytetään solmion synonyymina sanaa kravatti. Solmiota käytetään kauluspaidan kanssa. Eräs muunnelma solmiosta on solmuke eli rusetti.\nSolmiota käyttävät yleensä miehet, mutta toisinaan myös naiset joko muodikkaana vaatekappaleena tai osana univormua. Solmio kehittyi kaulan ympärille solmitusta huivista. Modernin solmion malli on 1630-luvulta, Ranskan Ludvig XIII:n puolelle Guisen herttuaa ja Maria de' Mediciä vastaan liittyneiltä kroatialaisilta palkkasotilailta, joiden perinteinen solmiomainen huivi herätti Ranskassa huomiota ja kehittyi muodiksi."
    },
    {
        "id": "01d40f",
        "description": "Leninki tai naisten puku on perinteinen länsimainen naisten asu tai vaate, joka perinteisesti koostui yhteenliitetyistä miehusta- ja helmaosista. Mekoksi kutsutaan pitkää paitamaista vaatetta tai arkileninkiä. Euroopassa leninki oli tyypillinen naistenasu myöhäis-antiikista 1900-luvun alkupuolelle asti.\nVanhalla ajalla miesten mekkomaisten asujen käyttö oli tavallista. Vielä keskiajalla myös miehet saattoivat käyttää vaatteita, jotka olivat paitamaisia mekkoja. Miesten mekkoja kutsuttiin usein tunikoiksi.\nNaisilla leninki on edelleen asu, jota voidaan käyttää työelämässä jakkupuvun tapaan. Usein sen päällä kuitenkin käytetään jakkua muodollisemman vaikutelman luomiseksi. Housujen muodostuttua arkiasuksi leninkien käyttö on vähentynyt. Kuitenkin vielä 1970-luvulla naisten odotettiin työelämässä pukeutuvan joko hameeseen tai leninkiin.\nTietyt nuorisoryhmät kuten japanilaisen tyttömäisten Lolita-katumuodin kannattajat ovat tehneet naisen puvusta jälleen kiinnostavan myös nuorten tyttöjen silmissä."
    },
    {
        "id": "01v229",
        "description": "Sadetakki eli sadeasu on takki, jota käytetään sateella takkina vedeneristävyyden vuoksi. Sadetakissa voi olla huppu, joka suojaa päätä sateelta. Huppua käytettäessä sateella ei tarvita erillistä sateenvarjoa. Muuten sadetakki on tavallisen takin kaltainen. Sadetakin helmat ovat pitkät, jotta ne suojaisivat mahdollisimman hyvin housuja kastumasta.\nKertakäyttöinen sadetakki on tehty muovista ja se on halpa. Sitä voi käyttää yleensä vain kerran, sillä se rikkoutuu ohutrakenteisena riisuttaessa helposti. Kertakäyttöinen sadetakki on pakattu pieneen pakettiin ja kulkee helposti mukana taskussa.\nSuomessa sadetakkeja valmistavat muun muassa Rukka ja April Rain."
    },
    {
        "id": "01nq26",
        "description": "Sukka on pussinomainen vaate, joka peittää jalkaa ja jalkaterää. Sen tarkoituksena on lieventää hiertymiä jalan ja kengän välillä, pitää jalka lämpimänä, imeä hikeä jalasta ja olla koriste.\nSukan varren pituus voi vaihdella aivan kantapään yläpuolelta reiden yläosaan asti. Pituuden mukaan sukat jaotellaan yleensä nilkkasukkiin ja polvisukkiin. Se tehdään yleensä puuvillasta, villasta tai nailonista. Sukat myydään pareittain, jolloin molemmat sukat ovat yleensä samanlaiset.\nSukkia alettiin valmistaa teollisesti Englannissa pappi William Leen keksittyä 1589 sukantekoon neulekoneen. Tätä ennen sukkia neulottiin käsin puikoilla. Sukkia piti lähinnä ylhäisö 1800-luvun loppupuolelle asti. Sukkien edeltäjä oli jalkarätti. Myös heiniä on käytetty lämmöneristeenä kengissä - kenkäheininä - lähinnä nykyisen villasukan vastineena.\nNaisten sukissa muoti alkoi 1920-luvulla vaatia ohuita silkkisukkia. Vuonna 1930 käytettiin 70 % USA:n silkintuonnista sukkien valmistukseen. Nylonin keksiminen korvasi silkin lähes täysin naisten sukkien valmistusmateriaalina, tosin toisen maailmansodan aikaan lähes kaikki materiaali käytettiin mm. laskuvarjojen valmistukseen."
    },
    {
        "id": "07mhn",
        "description": "Housut ovat alaraajoja paitsi jalkateriä suojaamaan tarkoitettu vaatekappale. Housujen yläosa on vyötäröllä, kaksiosainen alaosa peittää puolestaan molemmat jalat. Housujen alaosa koostuu kahdesta lahkeesta; molempia jalkoja varten on oma lahje. Housut pysyvät jalassa yleensä vyön tai henkseleiden avulla. Usein housut kiristetään kiinni vetoketjun tai nappien avulla. Länsimaissa housut ovat kuuluneet miesten peruspukeutumiseen 1500-luvulta, naisille ne on hyväksytty täysin vasta 1900-luvulla. Nykyään naisille ja miehille on omat housumallinsa.\nAlun perin housut olivat kaksi erillistä lahjetta. Lahkeet sidottiin yhteen pakaroita ja sukupuolielimiä ympäröineen vaatekappaleen kanssa ja näistä kolmesta osasta muodostui yksi vaatekappale, housut, mutta sen nimi monissa kielissä säilyi monikollisena.\nHousuja on monenlaisia. Esimerkiksi:\n⁕Alushousuja käytetään suojakerroksena ihon ja varsinaisten vaatteiden välillä.\n⁕Puvunhousut ovat housuosa pukukokonaisuudelle.\n⁕Shortsit ovat lyhytlahkeiset housut.\n⁕Hakama, perinteiset japanilaiset housut\n⁕Farkut ovat erityisestä vahvasta farkkukankaasta tehtyjä housuja."
    },
    {
        "id": "0174n1",
        "description": "Käsine eli hansikas on käsien suojaamiseen tarkoitettu vaatekappale. Yleensä hansikkaalla tarkoitetaan sormikasta, jossa joka sormelle on oma osa, erotuksena tumpuista ja rukkasista, joissa vain peukalo on erillinen.\nSanan hansikas juuri on ruotsin handsko eli 'käsikenkä'. Käsine on tälle luotu suomalaisperäinen vastike."
    },
    {
        "id": "02h19r",
        "description": "Huivi on hyvin yksinkertainen vaate. Se on kooltaan ja muodoltaan hyvin vaihteleva, yksinkertainen kangaskappale, joka kiedotaan yleensä ylävartalon tai pään ympärille, jolloin siitä voidaan muodostaa myös turbaani.\nHuivia voidaan käyttää, joko lämmittämään ja suojaamaan tai vain koristeellisena asusteena. Huiveja voidaan valmistaa lähes kaikilla tekstiilitekniikoilla, tavallisimpia ovat kankaiset ja neulotut huivit. Huivien muodot ovat myös hyvin vaihtelevia, nelikulmaisia, suorakaiteen muotoisia, kolmiomaisia tai pitkänomaisia nauhoja.\nHuivi on esihistoriallinen vaatekappale ja muistuttaa huntua ja viittaa. Esimerkiksi antiikin Kreikkalaiset naiset käyttivät päällysvaatteenaan himationia, huivin, hunnun ja viitan yhdistelmää.\n⁕Šaalilla tarkoitetaan Suomessa yleensä kookasta hartiahuivia.\n⁕Boa on turkiksesta tai höyhenistä tehty, pyöreä ja pitkä koristehuivi, joka yleensä kiedotaan hartioille.\n⁕Huntu on tavallisesti huivia ohuempi ja suurempi. Sillä peitetään nimenomaan pää.\n⁕Miesten solmiota eli kravattia voidaan pitää huivin muunnelmana.\nMuita huivimaisia asusteita ovat muun muassa keeppi ja bolero."
    },
    {
        "id": "01n4qj",
        "description": "Paita on ylävartalon päälle puettava vaate. Paidoissa käytetään joskus kiinnittiminä ja koristeina nappeja sekä vetoketjuja."
    },
    {
        "id": "01xyhv",
        "description": "Puku on länsimaissa yleinen kaksi- tai kolmiosainen asu. Yleisiä pukutyyppejä ovat juhlapuku, arkipuku ja työpuku sekä naisella jakkupuku.\nMiehen pukuun kuuluvat housut, takki ja mahdollisesti myös liivi. Housut ovat niin sanotut suorat housut eli puvunhousut. Puvuntakki on yleensä yksi-, kaksi- tai kolmenappinen ja napit voivat olla yhdessä tai kahdessa rivissä. Puvun osat ovat tavallisesti samaa kangasta tai ainakin samanväriset. Parhaana materiaalina puvulle pidetään villaa, tosin monet nykypäivän sarjavalmisteisista puvuista ovat erilaisia villan, puuvillan ja polyesterin sekoituksia."
    },
    {
        "id": "01m2v",
        "description": "Näppäimistö on tiedon syöttämiseen tarkoitettu laite, joka koostuu sormilla painettavista näppäimistä. Näppäimistöjä on monissa teknisissä laitteissa, kuten tietokoneissa, kirjoituskoneissa ja laskimissa.\nTietokoneiden näppäimistöt muistuttavat yleensä perusasettelultaan kirjoituskoneiden näppäimistöjä, mutta niissä on enemmän näppäimiä. Eri tietokoneperheissä käytetyt näppäimistöt eroavat jonkin verran toisistaan, mutta nykyisin erot ovat suhteellisen vähäiset. PC-tyyppisissä tietokoneissa on ollut käytössä kolme yleistä näppäimistöstandardia, joista nykyisin yleisimmässä on 105 näppäintä, mutta joissain uusimmissa malleissa voi olla vielä erityisiä lisänäppäimiä. PC-näppäimistöjä voi usein käyttää myös muissa koneissa.\nErgonomiseksi näppäimistöksi voidaan kutsua keskeltä taitettua mallia, jonka on tarkoitus vähentää ranteisiin kohdistuvaa rasitusta."
    },
    {
        "id": "020lf",
        "description": "Hiiri on tietokoneen osoitinlaite, joka liittyy erityisesti graafiseen käyttöliittymään. Tyypillisesti hiiri on kämmenen alle sopiva rasia, jota käyttäjä liikuttelee pöydällä. Hiiri rekisteröi kaksiulotteisen liikkeen ja välittää informaation tietokoneelle, jonka näytössä liikkuu osoitinsymboli vastaavasti. Hiiressä on lisäksi painikkeita, joiden avulla käyttäjä voi valita ja käsitellä hiirellä osoittamiaan kohteita käyttöliittymässä.\nPerinteisen hiiren sijasta samaan tarkoitukseen voidaan käyttää myös muunlaisia osoitinlaitteita, joihin lukeutuvat erityisesti kannettavissa tietokoneissa tavattavat kosketuslevy, osoitintappi ja osoitinpallo. Nykyisin suurin osa tietokoneiden käyttöliittymistä on suunniteltu hiiren avulla käytettäväksi, joten jokin hiiren kaltainen osoitinlaite on lähes välttämätön varuste."
    },
    {
        "id": "014n4m",
        "description": "Copypaste eli \"kopioi ja liitä\" tai \"leikkaa ja liimaa\" -toiminto on toiminto, jolla tarkoitetaan tekstin, kuvan, taulukon tms. nopeaa kopioimista tietokonesovelluksessa, tietyn asiakirjan sisällä paikasta toiseen, tai asiakirjasta toiseen. Tekstiä ja sen osia sekä muita elementtejä voi yleensä kopioida myös sovelluksesta toiseen.\nLawrence G. Tesler siirsi ensimmäisenä \"leikkaa ja liimaa\"- ajatuksen tietokonepohjaiseen tekstinkäsittelyyn työskennelleessään Xerox PARCissa 1974-1975. Pian sen jälkeen tuli käyttöön tekstinkäsittelyohjelmia, joissa tällä tavoin voitiin siirtää tai kopioida käsiteltävänä olevan tiedoston sisällä tekstin osia paikasta toiseen. Toiminnon teki tunnetuksi Apple Lisa ja Macintosh tietokoneissaan.\nToiminnon taustalla on Apple Macintoshin MacOS- ja Microsoft Windows-käyttöjärjestelmien ikkunointijärjestelmän ominaisuus, jossa tekstiä voi kopioida aktivoimalla eli valitsemalla se ensin joko hiiren tai nuolinäppäinten avulla ja liittämällä se sitten joko toiseen paikkaan samassa asiakirjassa tai nyt myös kokonaan toiseen asiakirjaan tai sovellukseen.\nToimintoa voi käyttää myös kokonaisten tiedostojen ja kansioiden kopiointiin käyttöjärjestelmän tiedostonhallinnasta käsin."
    },
    {
        "id": "02bc6",
        "description": "Tietokanta on tietotekniikassa käytetty termi tietovarastolle. Se on kokoelma tietoja, joilla on yhteys toisiinsa. Tietokannan ei välttämättä tarvitse olla sähköisessä muodossa, vaan sellaista voidaan pitää esimerkiksi kynällä ja paperilla. Kalenterikin on tietokanta.\nTietokanta saattaa edustaa jotain selvästi rajattua kohdetta reaalimaailmasta. Tällainen kohde voi olla esimerkiksi yrityksen keräämät tiedot asiakkaistaan.\nTietokantojen koot voivat vaihdella suuresti, yhteen tiedostoon tallennetuista taulukoista hyvin suuriin tietokantoihin joissa on useita miljoonia tietueita lukuisista kiintolevyistä koostuvilla levypakoilla. Tietokantaan voidaan tallentaa eri formaateissa olevaa tietoa, esimerkiksi tekstiä, ääntä ja videokuvaa.\nTietotekniikassa tietokannat esitetään taulukkorakenteella. Tiedot esitetään taulussa. Jokaisella sarakkeella on aina jokin tietotyyppi joka kertoo millaista tietoa kyseiseen sarakkeeseen voi tallentaa. lisäksi voidaan määritellä voiko sarakkeen solu olla tyhjä.\nEsimerkki yksinkertaisesta taulukkorakenteisesta tietokannasta."
    },
    {
        "id": "029kh",
        "description": "Digitaalisuus on datan syöttämisessä, käsittelyssä, siirrossa, tallennuksessa ja esittämisessä käytettävä menetelmä, jossa data esitetään täsmällisinä arvoina, joita on rajallinen määrä. Tavallisin digitaalinen järjestelmä on binäärijärjestelmä, jossa käytetään vain kahta numeroa, 0 ja 1. Digitaalisuuden vastakohtana on analogisuus, jossa muuttuja voi saada laajasti eri arvoja. Digitaalisuus on portaittaisuutta, jota voi verrata rajatulla lukualueella oleviin kokonaislukuihin - analogisuutta taas voi verrata rajatulla lukualueella oleviin reaalilukuihin.\nTietoa käsittelevissä laitteissa on yleensä sekä digitaalisia että analogisia osia. Esimerkiksi digitaalikameran A\/D muunnin muuttaa valon analogisen signaalin digitaaliseksi signaaliksi ja tallettaa sen muistiinsa. Tavallisesti tämä digitaalinen tieto muunnetaan D\/A muuntimessa etsimen tai näytön analogiseksi kuvasignaaliksi. Näkyvä valokuva on siten analoginen, mutta kuvan tallennusmuoto digitaalinen.\nSana digitaalinen tulee latinan kielen sanasta digitus, joka tarkoittaa sormea. Nykyään digitaalisuus mielletään usein koskemaan sähköisiä järjestelmiä, vaikka vanhoissa koodijärjestelmiin perustuvissa järjestelmissä onkin ollut digitaalisia toimintaperiaatteita."
    },
    {
        "id": "020s1",
        "description": "Tiedosto on tietokoneessa yhdeksi kokonaisuudeksi ymmärrettävä tietojen tai tietueiden kokoelma, joka voi sisältää esimerkiksi tekstiä, musiikkia, videokuvaa tai käyttäjän hyödynnettävissä olevan ohjelman.\nTiedostojen ohella voidaan puhua myös tallenteista tai dokumenteista. Tallenne on esimerkiksi tietokoneen massamuistiin tallennettua tai vaikkapa paperille tulostettua tietoa. Dokumentti eli asiakirja tarkoittaa digitaalisten tiedostojen tai tallenteiden yhteydessä yleensä ihmisen tulkittavaksi tarkoitettua rakenteista tai ryhmiteltyä tietokokonaisuutta riippumatta siitä, onko varsinainen sisältö dokumentaarista asiatekstiä tai vaikkapa runoja.\nTiedostojen tallennus massamuistiin tapahtuu tiedostojärjestelmän tasolla. Tiedostot järjestyvät hierarkkisesti sisäkkäisiin hakemistoihin eli kansioihin, joista lueteltaessa muodostuu hakemistopolku. Nykyaikaisissa tietokonejärjestelmissä tiedostoilla on aina ainutkertainen nimi, joka koostuu kirjaimista tai muista merkeistä. Nimen lisäksi tiedostoon liittyvää välttämätöntä metadataa on sen koko tavuina, sillä tiedosto sisältää sille ennalta määrätyn määrän tavuja. Tiedostoille voidaan määrittää myös omistaja ja eritasoisia käyttöoikeuksia."
    },
    {
        "id": "02nf_",
        "description": "Sähköposti tarkoittaa digitaalisten, yleensä kirjallisessa muodossa olevien viestien välittämistä tietokoneilla tietyillä protokollilla. Viestit välitetään useimmiten joko saman koneen käyttäjien välillä tai tietoverkkoon vähintään postin lähettämisen ja noutamisen ajaksi kytkeytyvien tietokoneiden käyttäjien välillä. Sähköposti lisää viestintävälineenä jatkuvasti suosiotaan. Yhä useammat tietokoneen käyttäjät siirtyvät lähettämään viestinsä tietoverkkojen kautta. Sähköposti on nopea ja helppo tapa tavoittaa vastaanottaja.\nSähköpostia välitetään Internetissä yleensä SMTP-protokollan avulla. Sähköpostin lukemiseen yleisimmin käytetyt protokollat ovat POP3 ja IMAP, joita melkein kaikki sähköpostiohjelmat tukevat, sekä HTTP, kun sähköpostia luetaan www-selaimella."
    },
    {
        "id": "01zrkr",
        "description": "Kuvake eli ikoni on kuva, joka tietokoneen graafisessa käyttöliittymässä edustaa tiedostoa, hakemistoa, toimintoa tai ohjelmaa. Esimerkiksi ohjelmat ja toiminnot voidaan käynnistää osoittamalla kuvaketta ja aktivoimalla se osoitinlaitteen avulla.\nKuvakkeet kehitettiin 1970-luvulla Xerox Palo Alto Research Centerissä havainnollistamaan tietokoneen käyttöä aloittelijoille. Kuvakkeet yleistyivät ensin Apple Macintoshin ja sitten Microsoft Windowsin käyttöympäristöjen myötä. Nykyään lähes jokainen tietokoneen graafinen käyttöliittymä hyödyntää kuvakkeita.\nHyvien kuvakkeiden piirtäminen on muodostunut omaksi taiteenlajikseen. Kuvakkeen täytyy olla pieni ja selkeä ja toimia monenlaisilla näyttölaitteilla ja ‑tarkkuuksilla. Tyypillisesti kuvakkeen koko on pienimmillään 16×16 ja suurimmillaan 128×128 pikseliä, mutta uudet järjestelmät tukevat jo skaalautuvia SVG-kuvakkeita."
    },
    {
        "id": "03rsh",
        "description": "Siirräntä tarkoittaa tiedon siirtämistä tai signaloimista tietokonelaitteiston komponenttien välillä. Esimerkiksi ohjelmistot lukevat painallukset näppäimistöltä siirrännän avulla. Tavallisesti siirräntää käytetään oheislaitteiden ohjaamiseen; tällöin voidaan puhua siirräntälaitteista. Siirräntälaitteita on erilaisia: syöttölaitteita, tulostuslaitteita ja muita laitteita. Jotkin siirräntälaitteet ottavat ja antavat syötteitä. Siirräntälaitteita ohjataan laiteajureilla.\nTietokonearkkitehtuurien näkökulmasta järjestelmän ydin muodostuu suorittimesta, väylästä ja keskusmuistista. Siirräntä on tapahtuma, jossa tieto kulkee tällaiseen järjestelmään sisään tai siitä ulos."
    },
    {
        "id": "03rlt",
        "description": "Internet on maailmanlaajuinen tietoverkko, joka yhdistää paikallisia tietoverkkoja toisiinsa. Internet ei siis ole yksi lukuisista tietoverkoista, vaan nimitys tarkoittaa kaikkien yhteen liitettyjen tietoverkkojen kokonaisuutta. Internet on avoinna kaikille, jotka haluavat liittyä siihen noudattamalla sen teknisiä viestintäsääntöjä eli protokollia."
    },
    {
        "id": "02y_9m3",
        "description": "Pilvilaskenta tarkoittaa internetissä tapahtuvaa tietotekniikan kehitystä ja käyttöä. Käsitteenä se kuvaa paradigman muutosta, jossa palvelu tarjotaan \"pilvessä\", jonka teknisiä yksityiskohtia palvelun käyttäjät eivät voi nähdä tai hallita. Pilvilaskenta kuvaa uutta tietoteknisten palveluiden tuottamisen, käyttämisen ja toimittamisen mallia, johon liittyy internetin yli palveluna tarjottuja dynaamisesti skaalautuvia ja virtuaalisia resursseja.\nKäsitettä \"pilvi\" käytetään kielikuvana, jolla viitataan internetiin siten kuin se usein esitetään tietoverkkojen kaaviokuvissa, sekä abstraktiona monimutkaiselle infrastruktuurille, jonka se verhoaa."
    },
    {
        "id": "07wcf",
        "description": "USB on sarjaväyläarkkitehtuuri oheislaitteiden liittämiseksi tietokoneeseen. Vuonna 1995 johtavat laite- ja ohjelmistovalmistajat perustivat USB-Implementers-Forumin. USB-arkkitehtuurin tavoitteena on helpottaa ulkoisten laitteiden kuten tulostimien ja hiirien liittämistä tietokoneeseen. Liitintä käytetään myös pienten akkukäyttöisten laitteiden kuten matkapuhelimien ja mp3-soitinten latausliittimenä."
    },
    {
        "id": "0mynm",
        "description": "Verkkokamera tai web-kamera on digitaalikamera, jota tyypillisesti käytetään lähettämään videokuvaa Internet-verkon välityksellä. Web-kameralla voi myös ottaa kuvia tai tehdä videoita. Kameraa tukevat useat pikaviestipalvelut kuten Messenger ja Skype. Alun perin web-kamerat oli tarkoitettu videoneuvotteluihin. Web-kamerassa voi olla muun muassa zoom, salama ja langaton yhteys tietokoneeseen. Web-kameroiden resoluutio on kasvanut VGA -tarkkuudesta useisiin megapikseleihin. Joissakin kannettavissa tietokoneissa on sisäänrakennettu eli integroitu web-kamera, joka yleensä on sijoitettu tietokoneen näytön yläreunaan. Irroitettavan verkkokameran voi kiinnittää esimerkiksi kannettavan tietokoneen näyttökanteen. Joissakin web-kameroissa on myös sisäänrakennettu mikrofoni."
    },
    {
        "id": "02y1vz",
        "description": "Facebook on Internetissä toimiva mainosrahoitteinen yhteisöpalvelu. Sivusto tarjoaa käyttäjille mahdollisuuden kuvallisen käyttäjäprofiilin luomiseen sekä yhteydenpitoon ystäviensä kanssa. Facebookissa on myös mahdollista liittyä erilaisiin yhteisöihin ja saada tietoa tulevista tapahtumista. Facebookin liikeidea on myydä mainostajille mahdollisuutta lähettää palvelun kautta käyttäjille kohdennettua mainontaa. Facebookin omistaja ja ylläpitäjä on Facebook Inc, jonka kotipaikka on Palo Altossa Kalifornian osavaltiossa Yhdysvalloissa. Facebookin perusti sen nykyinen toimitusjohtaja Mark Zuckerberg Harvardin yliopiston kampuksella yhdessä opiskelukavereidensa Eduardo Saverinin, Dustin Moskovitzin ja Chris Hughesin kanssa. Facebookilla on yli 3 000 työntekijää ja yli miljardi aktiivista käyttäjää.\nFacebook oli syksyllä 2009 maailman neljänneksi vierailluin sivusto. Googlen omistaman DoubleClick-yhtiön kesäkuussa 2010 tekemän 1 000 suosituimman sivuston listan mukaan Facebook oli maailman suosituin sivusto; kuukauden aikana sivustolla oli vieraillut yhteensä 540 miljoonaa uniikkia kävijää. Listalla ei kuitenkaan ollut aikuisviihde- tai Googlen omistamia sivustoja. New York Timesin huhtikuussa 2010 tekemän tutkimuksen mukaan Facebookin käyttäjistä eniten tuli Yhdysvalloista, Isosta-Britanniasta ja Indonesiasta. Maailman vierailluimmaksi verkkopalveluksi Facebook nousi vuonna 2012. Facebook ylitti ensimmäisen kerran miljardin kuukausittaisen käyttäjän rajan 14. syyskuuta 2012."
    },
    {
        "id": "0508p",
        "description": "Emolevy on tietokoneen keskeinen piirilevy, johon tietokoneen muut osat kiinnitetään, ja jonka avulla muut osat kommunikoivat.\nOsa näistä osista on juotettu emolevyyn kiinni, kun taas esimerkiksi virtajohdot, laajennuskortit, keskusmuistit ja suorittimet voidaan kiinnittää helposti käsin painamalla ne kiinni niille varattuihin paikkoihin. Niissä on tukena jokin lukitusmekanismi tai ruuvikiinnitys.\nEmolevy saa tarvitsemansa käyttövirran virtalähteestä."
    },
    {
        "id": "07g0_",
        "description": "Haag on Alankomaiden hallintokaupunki maan länsiosassa. Virallinen pääkaupunki on Amsterdam. Haagissa asuu 469 568 ihmistä, koko suurkaupunkialueella noin 700 000. Se on maan kolmanneksi suurin kaupunki Amsterdamin ja Rotterdamin jälkeen. Haagin pinta-ala on 100 km².\nHaagissa sijaitsevat Alankomaiden parlamentin muodostavat Eerste Kamer ja Tweede Kamer. Myös kuningas Willem-Alexander asuu ja työskentelee Haagissa. Myös kaikki ulkomaiset suurlähetystöt ja hallituksen ministeriöt sijaitsevat kaupungissa, kuten myös Korkein oikeus ja monet lobbausjärjestöt. Haagin kaupungin tunnus on kattohaikara."
    },
    {
        "id": "02_286",
        "description": "New York tai New York City, viralliselta nimeltään City of New York, on Yhdysvaltain New Yorkin osavaltiossa sijaitseva kaupunki. Kaupungissa asui vuoden 2010 väestönlaskennassa 8 175 133 ihmistä. New York on Yhdysvaltain runsasväkisin ja toiseksi tiheimmin asuttu kaupunki. New York on maailman tärkeimpiä talous- ja kulttuurikeskuksia ja Globalization and World Cities Study Groupin mukaan yksi maailman neljästä tärkeimmästä maailmankaupungista Tokion, Pariisin ja Lontoon ohella. Kaupunki on myös YK:n ja monien muiden kansainvälisten järjestöjen kotipaikka."
    },
    {
        "id": "0430_",
        "description": "Jerusalem on kaupunki Lähi-idässä Israelissa. Se on juutalaisuuden, kristinuskon ja islamin pyhä kaupunki, ja se on rakennettu Juudean vuoren kiviselle perustalle. Kaupungin rakennukset ja muurit ovat vuosisatojen ajan olleet vuoresta louhittua kiveä. Jerusalemissa on kiviä kaikissa vivahteissa, on kivisiä julkisivuja, kivitorneja ja -muureja, kiviterasseja rinneviljelmien ympärillä. Tulella kaupunkia ei ole pystytty hävittämään, ja valloittajien vaihtuessa tuhottu kaupunki on jälleen rakennettu uusien poliittisten ja uskonnollisten lippujen alla samoja kiviäkin rakennusmateriaalina käyttäen.\nKaupunkia 20 vuotta jakanut rajalinja poistettiin kesäkuussa 1967 kuuden päivän sodan jälkeen. Poliittiset tapahtumat ja itsemurhaterroristien iskut ovat kuitenkin johtaneet siihen, että Jerusalem on yhä näkymättömällä muurilla kahtia jaettu kaupunki. Sen länsiosa on ollut Israelin pääkaupunki vuodesta 1949, ja itäpuoli on palestiinalaisten suunnitelmissa itsenäisen Palestiinan valtion pääkaupunki. Arabiliitto on esityksessään suhteiden normalisoinnista Israelin kanssa asettanut yhdeksi ehdoksi että Palestiinaan perustetaan palestiinalaisvaltio, jonka pääkaupunkina on Jerusalem. Monet valtiot kuitenkin pitävät edelleen lähetystönsä Tel Avivissa."
    },
    {
        "id": "01w2v",
        "description": "Kairo on Egyptin pääkaupunki. Se sijaitsee Niilin itärannalla Pohjois-Egyptissä. Kaupungin väkiluku on lähes 8 miljoonaa ja sitä ympäröivällä metropolialueella elää arviolta 16–20 miljoonaa ihmistä. Puhuttaessa Kairosta, viitataan usein suur-Kairoon, joka käsittää myös esimerkiksi länsirannalla sijaitsevan Gizan. Paitsi että Kairo on Lähi-idän ja Afrikan suurin kaupunki, se on myös arabimaiden kulttuurinen, taloudellinen ja poliittinen keskus. Asukkaat käyttävät Kairosta yleensä nimitystä Misr, joka tarkoittaa ’Egyptiä’. Kairo on UNESCO:n maailmanperintökohde."
    },
    {
        "id": "0hsqf",
        "description": "Soul tai Sŏul on Korean tasavallan pääkaupunki. Soul on nykyisin erityiskaupungin asemassa. Kaupunki sijaitsee maan luoteisosissa, demilitarisoidun alueen eteläpuolella, Hanjoella. Kaupungin väkiluku on yli 10 miljoonaa ja Soulin metropolialueella asuu noin 23 miljoonaa ihmistä eli noin puolet Korean tasavallan väestöstä."
    },
    {
        "id": "031y2",
        "description": "Firenze on Keski-Italian Toscanan alueen pääkaupunki. Se sijaitsee Arnojoen varrella vajaan 300 km Roomasta pohjoiseen. Kaupungin väkiluku on noin 366 000. Renessanssin aikaiset rakennukset ja taideaarteet tekevät Firenzestä yhden Euroopan suosituimmista matkailukaupungeista. Monia sen arkkitehtuurin ja taiteen aarteita on rahoittanut Medicien ruhtinassuku."
    },
    {
        "id": "0156q",
        "description": "Berliini on Saksan pääkaupunki ja yksi Saksan osavaltioista. Noin 3,4 miljoonalla asukkaallaan se on myös Saksan suurin ja Euroopan unionin toiseksi suurin kaupunki Lontoon jälkeen. Toisin kuin joidenkin muiden kaupunkialueiden kohdalla, Berliinissä kaupungin viralliset rajat ja kaupunkimaisesti rakennetun alueen tosiasialliset rajat vastaavat melko hyvin toisiaan. Löyhemmin määritelty Berliinin metropolialue jatkuu kuitenkin kauas ympäristöön ja sillä asuu – alueen tarkasta määritelmästä riippuen – noin 4,4–5,9 miljoonaa ihmistä.\nKansainvälisesti tunnettuine kulttuurilaitoksineen, yliopistoineen ja tapahtumineen Berliini on yksi Euroopan merkittävimmistä tiede- ja kulttuurikeskuksista. EU:n väkirikkaimman jäsenmaan pääkaupunkina se on myös vaikutusvaltainen poliittinen keskus ja tärkeä liikenteellinen solmukohta. Kaupunki tunnetaan myös vilkkaasta yöelämästään ja kansainvälisestä ja vapaamielisestä ilmapiiristään, joka houkuttelee varsinkin nuoria muuttajia. Pääkaupunkiasemastaan huolimatta Berliini ei ole kaikissa suhteissa Saksan tärkein kaupunki: esimerkiksi maan finanssielämän keskus on Frankfurt am Main, vaurain kaupunki on Hampuri ja merkittävin teknologiakeskittymä on München."
    },
    {
        "id": "05qtj",
        "description": "Pariisi on Ranskan ja Île-de-Francen alueen pääkaupunki. Se muodostaa myös omaa nimeään kantavan departementin, johon ei Pariisin lisäksi kuulu muita kuntia.\nVarsinaisessa Pariisissa asuu noin 2,2 miljoonaa ihmistä ja Suur-Pariisin alueella 12,1 miljoonaa ihmistä 14 518 neliökilometrin alueella. Pariisin vuonna 2006 mitattu väestötiheys on 20 696 asukasta\/km². Suur-Pariisi kuuluu Lontoon ja Moskovan ohella Euroopan kolmeen suurimpaan kaupunkialueeseen. Maailman metropolialueista se on 30 suurimman joukossa. Pariisi on myös yksi maailman suosituimmista turistikaupungeista. Suur-Pariisiin saapuu yli 45 miljoonaa turistia vuodessa, joista 27 miljoonaa on kansainvälisiä kävijöitä. Kaupunkia pidetään yhtenä maailman tärkeimmistä kulttuurin, politiikan, gastronomian ja muodin keskuksista."
    },
    {
        "id": "0k3p",
        "description": "Amsterdam on Alankomaiden pääkaupunki. Amsterdam on väkiluvultaan Alankomaiden suurin kaupunki, huhtikuun alussa 2006 siellä asui 743 905 asukasta eli noin joka 20. hollantilainen asuu varsinaisessa Amsterdamissa. Yhteensä Amsterdamissa ja sitä ympäröivällä kaupunkialueella asuu noin 1 450 000 ihmistä eli vajaa kymmenesosa Alankomaiden asukkaista. Amsterdam sijaitsee Amstelin suistossa IJsselmeerin rannalla Alankomaiden Pohjois-Hollannin provinssissa. Vaikka Amsterdam on Alankomaiden perustuslain mukaan maan pääkaupunki, sijaitsee niin kuningashuone, hallitus, parlamentti kuin korkein oikeuskin Haagissa."
    },
    {
        "id": "0c1xm",
        "description": "Dakar on Senegalin pääkaupunki. Se sijaitsee Atlantin valtameren rannikolla ja on Afrikan läntisin kaupunki. Vuonna 2007 Dakarissa oli 2 243 000 asukasta. Dakar on Senegalin hallinnollinen keskus ja yksi Afrikan merkittävimpiä satamakaupunkeja.\nDakar oli vuosittain järjestettävän Dakar-aavikkorallin päätepiste vuoteen 2007 asti."
    },
    {
        "id": "06gmr",
        "description": "Rio de Janeiro on São Paulon jälkeen Brasilian toiseksi suurin kaupunki. Se sijaitsee maan kaakkoisosassa Atlantin valtameren rannalla samannimisessä osavaltiossa. Kaupungissa asuu 7,8 miljoonaa ihmistä 1 260 km²:n kokoisella alueella. Laajemmalla metropolialueella asukkaita on yli 14 miljoonaa. Brasiliassa kaupunki tunnetaan myös lisänimellä Cidade Maravilhosa, ’Suurenmoinen kaupunki’. Rio de Janeirossa syntynyttä brasilialaista kutsutaan nimellä carioca.\nKaupungissa toimii Rio de Janeiron liittovaltionyliopisto."
    },
    {
        "id": "01fdzj",
        "description": "Torni on ihmisen tekemä korkea rakennus tai rakennelma tai korkea rakennuksen osa. Yleisesti voisi ajatella että tornilla on enemmän korkeutta kuin leveyttä tai pituutta."
    },
    {
        "id": "06gfj",
        "description": "Tie on maastoon rakennettu tai luonnonvarainen kulkuväylä, joka on nykyisin tarkoitettu autoliikenteelle tai kevyelle liikenteelle. Tiet voivat olla joko päällystämättömiä tai päällystettyjä. Päällystämättömien teiden pintakerros on yleensä soraa, joskus myös esimerkiksi hiekkaa tai ruohikkoa. Päällystettyjen teiden pintakerros on yleensä asfalttia tai öljysoraa, kaupunkien keskustoissa myös katukiveä. Myös betonia on käytetty pintamateriaalina jonkin verran, joskaan sitä ei ainakaan Suomessa ole otettu laajempaan käyttöön. Päällysteen alla ovat tien rakennekerrokset.\nTeiden luokittelu ja niiden suunnittelussa käytettävät standardit vaihtelevat maittain. Joitain perusperiaatteita on määritelty Wienin tieliikennettä koskevassa kansainvälisessä yleissopimuksessa."
    },
    {
        "id": "0hpnr",
        "description": "Sairaala on laitos, jossa potilaat saavat lääketieteellistä hoitoa. Sairaalassa työskentelee terveydenhuollon ammattihenkilöitä kuten lääkäreitä, sairaanhoitajia, lähihoitajia, fysioterapeutteja ja psykologeja. Sairaalatyö on moniammatillista yhteistyötä, joten edellä mainittujen lisäksi laitoksessa toimii lukuisia muita ammattihenkilöitä kuten sosiaalityöntekijöitä, sihteerejä, laborantteja, laitoshuoltajia ja teknikoita."
    },
    {
        "id": "0k05r",
        "description": "Tuomioistuin on oikeuslaitokseen kuuluva organisaatio, joka ratkaisee eri toimijoiden välisiä erimielisyyksiä lainsäädäntöön nojautuen oikeudenkäynnissä tai muulla menettelyllä siten, että ratkaisu on osapuolia oikeudellisesti sitova. Tuomioistuimesta käytetään myös termiä oikeus. Tuomioistuimen jäseniä kutsutaan tuomareiksi. Tuomioistuimia koskeva lainsäädäntö sijoittuu oikeustieteen systematiikassa prosessioikeuteen."
    },
    {
        "id": "06zdj",
        "description": "Koulu on usein valtiollinen instituutio, jonka tehtävänä on järjestää virallista, tutkintoihin johtavaa koulutusta. Koulunkäynti perustuu Suomessa oppivelvollisuuteen, johon liittyy perustuslain takaama oikeus ilmaisen peruskoulutukseen ja jatkokoulutukseen varallisuuden estämättä. Oppivelvollisuusiän ylittäneiden osalta puhutaan yleensä oppilaitoksesta.\nSuomen sana koulu tulee latinan ja ruotsin kautta kreikan sanasta skhole. Kreikan sana merkitsi vapaiden miesten vapaa-aikaa, joutenoloa, jota he käyttivät henkiseen ja ruumiilliseen itsensä kehittämiseen.\nKoulua voidaan pitää instituutiona, jonka tehtävä on alun perin ollut ratkaista sosiaalistumisen ongelma. Nykyisin koululle sälytetään muitakin kasvatuksellisia ongelmia, kuten syrjäytyminen, huumeiden käyttö ja niin edespäin."
    },
    {
        "id": "0166ls",
        "description": "Puisto on avoin tai puoliavoin hoidettu viheralue kaupunkirakenteen keskellä. Puistoja on erityyppisiä riippuen käyttötarkoituksesta ja sijainnista, ja niiden ilme voi vaihdella hyvin rakennetusta lähes luonnontilaiseen. Asuinalueiden esim. lähiöiden viereiset metsät ovat usein virkistyskäyttöä varten hoidettuja puistometsiä.\nKaupungissa puisto on rakennettu ja hoidettu viheralue, joka saattaa olla useammankin korttelin suuruinen, esimerkiksi New Yorkin Keskuspuisto Manhattanilla. Puistojen sanotaankin olevan kaupungin keuhkot ja niiden olemassaoloa pidetään tärkeänä.\nPuisto koostuu usein kukkaistutuksista, nurmikosta, kävelyteistä, penkeistä, toisinaan myös patsaista ja suihkulähteistä. Joidenkin puistojen reunalla on myös kioski tai kahvila. Puisto voi myös päättyä laajempaankin vesialueeseen.\nPuistossa voi olla pallokenttä tai leikkikenttä energisempää vapaa-ajanviettoa varten. Leikkikentällä saattaa päivystää puistotäti, joka ammatikseen ohjaa leikkiviä lapsia, ja saattaa järjestää lapsille leikin lomaan ruokailunkin.\nPuisto, joka on erikoistunut erilaisten kasvien esittelyyn, on puulajipuisto eli arboretum.\nLähinnä englannin kielen vaikutuksesta puisto-sanasta on paljon sellaisiakin johdannaisia, jotka eivät tarkoita viheraluetta; esimerkiksi vesipuisto, huvipuisto, tiedepuisto, tuulipuisto ja yrityspuisto."
    },
    {
        "id": "06zdj",
        "description": "Koulu on usein valtiollinen instituutio, jonka tehtävänä on järjestää virallista, tutkintoihin johtavaa koulutusta. Koulunkäynti perustuu Suomessa oppivelvollisuuteen, johon liittyy perustuslain takaama oikeus ilmaisen peruskoulutukseen ja jatkokoulutukseen varallisuuden estämättä. Oppivelvollisuusiän ylittäneiden osalta puhutaan yleensä oppilaitoksesta.\nSuomen sana koulu tulee latinan ja ruotsin kautta kreikan sanasta skhole. Kreikan sana merkitsi vapaiden miesten vapaa-aikaa, joutenoloa, jota he käyttivät henkiseen ja ruumiilliseen itsensä kehittämiseen.\nKoulua voidaan pitää instituutiona, jonka tehtävä on alun perin ollut ratkaista sosiaalistumisen ongelma. Nykyisin koululle sälytetään muitakin kasvatuksellisia ongelmia, kuten syrjäytyminen, huumeiden käyttö ja niin edespäin."
    },
    {
        "id": "09cmq",
        "description": "Museo on Kansainvälisen museoneuvoston ICOM:n määritelmän mukaan ”pysyvä, taloudellista hyötyä tavoittelematon, yhteiskuntaa ja sen kehitystä palveleva laitos, joka on avoinna yleisölle ja joka tutkimusta ja opetusta edistääkseen ja mielihyvää tuottaakseen hankkii, säilyttää, tutkii, käyttää tiedonvälitykseen ja pitää näytteillä aineellisia todisteita ihmisestä ja hänen ympäristöstään”.\nMuseo on laitos, johon on järjestelmällisesti kerätty taidetta, kulttuurihistoriaa, luonnontiedettä koskevaa aineistoa. Aineistoa on yleensä esillä erilaisissa näyttelyissä. Museoiden esine- ja taidekokoelmat ovat pääsääntöisesti huomattavasti laajemmat kuin esillä olevien esineiden tai taiteen määrä antaisi olettaa. Usein museoissa tehdään myös tutkimustyötä ja museoilla ja eri alojen asiantuntijoilla on tutkimuksellista yhteistyötä.\nMuseon tyyppi ei ole aina helposti määriteltävissä. Esimerkiksi koti- ja henkilömuseon raja on epätarkka. Lisäksi suurissa museoissa saattaa olla eri aloihin keskittyviä osastoja."
    },
    {
        "id": "017ql",
        "description": "Pankki on instituutio, joka tarjoaa finanssipalveluita, erityisesti maksuliikenteen hoitoa ja luotonantoa. Pankki kerää pääomaa suoraan omistajiltaan sekä ottamalla vastaan talletuksia. Pankkeja on monenlaisia, mutta yleisimpien liikepankkien toimintaperiaate on ottaa vastaan rahaa talletuksena, maksaa tallettajalle palkkioksi korkoa, joka rahoitetaan lainaamalla rahoja eteenpäin vähän korkeampaa korkoa käyttäen. Näiden korkojen erotuksella sekä erilaisten palvelumaksujen avulla rahoitetaan pankin toimintaa, tuotetaan voittoa omistajille ja korjataan luottotappioita. Pankit voivat myös luotonlaajennusta hyväksikäyttäen luoda ”välineitä, joilla jo liikkeeseen laskettua rahaa voidaan sähköisesti käyttää”. Pankit eivät tuota fyysisiä tuotteita, vaan useissa länsimaissa pankin liiketoiminta perustuu koron perintään asiakkaalta lainaamalla asiakkaalle toisilta pankeilta lainattuja ”vakuudettomia varoja”, joiden korko pankille itselleen määräytyy markkinoilla päivittäin vaihtuvan Libor-koron mukaan. Suomen Pankin ”Raha ja luotto rahapolitiikassa” -julkaisun mukaan ”raha on nykyisin pääosin aineetonta, vain numeroita pankkien tietokoneissa. Se onkin pohjimmiltaan pelkkää luottamusta siihen, että joku lopulta vastaa maksusitoumuksesta. Raha on velkarahaa, käytännössä keskuspankin tai yhä hallitsevammin talletuspankkien likvidiä velkaa, jota voidaan käyttää maksuvälineenä”. Pankkiraha, eli likvidi pankkitalletus, syntyy nykyisin valtaosin pelkkänä tilikirjauksena luotettavan talletuspankin myöntäessä luottoa asiakkaalleen. Tässä ostovoimaa syntyy tyhjästä. Euroalueella pankit edelleenlainaavat siis vakuudetonta fiat-rahaa ja perivät siitä korkoa asiakkailta."
    },
    {
        "id": "02p0qmm",
        "description": "College on englanninkielisissä maissa useista eritasoisista oppilaitoksista käytetty termi."
    },
    {
        "id": "09y4pm",
        "description": "Taloustieteessä markkinoilla tarkoitetaan järjestelyä, joka mahdollistaa ostajien ja myyjien kohtaamisen hyödykkeiden vaihtamiseksi. Markkinoilla markkinaosapuolet voivat arvioida myynnissä olevia hyödykkeitä, mikä mahdollistaa hyödykkeen hinnan muodostuksen.\nErityisesti mikrotaloustiede keskittyy erilaisten markkinamekanismien ja -rakenteiden tutkimiseen.\nOstaminen ja myyminen ei tuota oikeaa hintatasoa vaan ostaminen ja myyminen tuottaa oikean hintatason kun markkinoiden rakenne on kunnossa, ts. jotta hinta muodostuisi oikealle tasolleen täytyy markkinoiden rakenne olla lähellä täydellisen kilpailun ehtoja:\n⁕paljon ostajia ja myyjiä\n⁕hyödykkeet samanlaisia\n⁕kaikki ostajat ja myyjät tietävät kaikkien ostajien ja myyjien asettamat hinnat\n⁕kaikilla markkinoilla toimivilla yrityksillä on yhtäläinen mahdollisuus hankkia tuotantoteknologiaa ja tuotannontekijöitä\n⁕mikä tahansa yritys voi vapaasti tulla markkinalle ja poistua markkinalta"
    },
    {
        "id": "016yx7",
        "description": "Kuntosali on paikka, jossa perinteisesti voimailulajien urheilijat ovat harjoitelleet. Nykyään kuntosaliharjoittelu kuuluu voimailijoiden lisäksi myös lähes kaikkien muidenkin urheilijoiden harjoitusohjelmaan ja on myös suosittu harrastus tavallisten kuntoilijoiden keskuudessa. Lihaskunnon lisäksi voi harjoittaa myös aerobista kuntoaan. Jos palveluihin kuuluu perinteisen kuntosalin lisäksi muita liikuntapalveluja, kuten esimerkiksi ryhmäliikuntaa, palloilulajeja tai vesiurheilumahdollisuuksia, kutsutaan paikkaa yleisemmin nimellä kuntokeskus tai kuntoklubi. Kuntosalilla käymisen voi aloittaa kaikenikäisenä ja se auttaa painonhallinnassa."
    },
    {
        "id": "03nybl",
        "description": "Poliisiasema on rakennus, jossa on työtilat muun muassa konstaapeleille ja muulle poliisilaitoksen henkilökunnalle. Poliisiasemalla on toimistoja ja taukotiloja henkilöstölle sekä autohalli ja muita säilytystiloja poliisin ajoneuvoille ja varusteille. Näiden lisäksi löytyy usein myös sellejä sekä kuulusteluhuoneita.\nSuomessa isoimmissa poliisilaitoksissa on tilannekeskus, joissa seurataan valvontakameroiden kuvaa ja mm. palvellaan median edustajia."
    },
    {
        "id": "09cjl",
        "description": "Lentoasema on säännöllistä lentoliikennettä varten rakennettu alue, jota käytetään ilma-alusten lentoonlähtöön ja laskuun. Virallisen määritelmän mukaan lentoasema on lentopaikka, jossa ilmaliikennepalvelu on pysyvästi järjestetty.\nLentoasemia on olemassa matkustaja-, ja rahtiliikennettä, siviili-ilmailua ja sotilaskäyttöä varten. Lentoasemat jaetaan alueellisiin ja kansainvälisiin sen mukaan, tapahtuuko kentältä valtioiden välisiä lentoja. Lentoaseman on myös täytettävä useita kriteerejä mm. lennonjohdosta ja kiitoteiden pituuksista saavuttaakseen kansainvälisen lentoaseman statuksen.\nLentoasema koostuu useasta eri osa-alueesta. Osa-alueet riippuvat lentokentän käyttötarkoituksesta. Pelkkään sotilaskäyttöön tarkoitetulla lentoasemalla ei esimerkiksi ole matkustajaterminaalia."
    },
    {
        "id": "053rd",
        "description": "Kaivannaistoiminta on toimintaa, jossa kallioperästä louhitaan teollisuuden raaka-aineina tärkeitä malmeja ja muita kaivannaisia. Arvokkaat mineraalit jaetaan malmimineraaleihin ja epämetallisiin kaivannaisiin. Tärkeimpiä teollisuuden tarvitsemia metalleja ovat muiden muassa rauta, alumiini ja kupari. Merkittäviä epämetallisia kaivannaisia ovat muiden muassa graniitti, kalkkikivi, timantit ja vuorisuola. Kaivannaiset ovat uusiutumattomia luonnonvaroja ja ne loppuvat vähitellen. Louhinnalla on myös ympäristölle monia vahingollisia vaikutuksia. Nyky-yhteiskunta perustuu kuitenkin edelleen suurelta osin kaivannaisteollisuuden tuottamien raaka-aineiden varaan, joten siitä ei täysin voida luopuakaan.\nKaivannaisteollisuuden tuotantoyksiköitä ovat kaivos, rikastamo ja usein myös sulatto."
    },
    {
        "id": "029g_vk",
        "description": "Tietoliikenne on tiedon siirtoa lähettäjältä vastaanottajalle. Tietoliikenteellä tarkoitetaan siis datan siirtämistä paikasta toiseen. Data tarkoittaa digitaaliseksi eli bittimuotoiseksi muutettua tietoa, joka voi sisältää tekstiä, kuvaa, ääntä tai liikkuvaa kuvaa. Tietoliikenteessä on pohjimmiltaan kyse samasta asiasta kuin missä tahansa viestinnässä: tarvitaan lähettäjä, vastaanottaja, itse viesti sekä kanava eli siirtotie, jota pitkin viesti voidaan siirtää Tietoliikenteen merkitys on koko ajan kasvanut jälkiteollisessa yhteiskunnassa. Nykyisin tiedon jakamiseen ja välittämiseen on useita eri tapoja ja standardeja."
    },
    {
        "id": "029g_vk",
        "description": "Televiestintä eli kaukoviestintä tarkoittaa apuvälineiden välittämien signaalien avulla tapahtuvaa viestintää. Nykyisin televiestinnällä tarkoitetaan yleensä tietoliikennettä eli digitaalista sähköistä viestintää. Sähköisen viestinnän varhaisin muoto oli 1800-luvun alkupuolella kehitetty lennätin. Nykyisin tärkeimpiä televiestinnän muotoja ovat televisio, radio, puhelin ja internet. Televiestintä on yhä tärkeämpi osa maailmantaloutta; vuonna 2006 televiestintäteollisuuden kokonaisliikevaihto oli arviolta 1,2 triljoonaa Yhdysvaltain dollaria.\nSähköiset televiestintälaitteet voidaan jaotella analogisiin ja digitaalisiin. Usein ne toimivat jonkinlaisen kiinteän tai langattoman verkon yhteydessä."
    },
    {
        "id": "06mbny",
        "description": "Vieraanvaraisuus viittaa siihen että ottaa vastaan vieraita ja on heitä kohtaan ystävällinen, avulias ja vastaanottavainen. Vieraanvaraisuuteen kuuluu tervehtiminen, kestitseminen ja yösijan antaminen tarvittaessa. Eri maissa on erilainen vieraskulttuuri."
    },
    {
        "id": "02h400t",
        "description": "Finanssipalvelut ovat palveluita, joita tuottaa finanssitoimiala. Finanssitoimialalla on organisaatioita, jotka hallinnoivat rahaa. Näihin kuuluu pankit, luottokorttiyhtiöt, vakuutusyhtiöt, osakevälittäjät, sijoitusrahastot ja jotkin valtionyritykset."
    },
    {
        "id": "01mf0",
        "description": "Ohjelmisto tai tietokoneohjelmisto on useista tietokoneohjelmista, niiden käyttämistä tiedostoista ja niihin liittyvästä dokumentaatiosta muodostuva kokonaisuus. Ohjelmistoja ovat esimerkiksi niin tavalliset toimisto-ohjelmistot ja videopelit kuin kokonaiset käyttöjärjestelmätkin. Usein termejä ohjelma ja ohjelmisto käytetään sekaisin sekä toistensa synonyymeina.\nErityisesti sulautetuissa järjestelmissä, mutta myös yleisesti tietokoneista puhuttaessa, ohjelmistoksi kutsutaan usein kaikesta laitteen sisältämästä ohjelmakoodista muodostuvaa kokonaisuutta. Ohjelmistoa voidaankin pitää eräänlaisena vastakohtana laitteistolle."
    },
    {
        "id": "011s0",
        "description": "Mainonta on osa markkinointiviestintää. Mainonta on maksettua, tavoitteellista tiedottamista, joka yleensä kohdistuu suureen ihmisjoukkoon. Mainonta tähtää yleensä myynninedistämiseen, eli tavoitteena on yksinkertaisesti myydä joko heti tai myöhemmin. Mainoksilla tiedotetaan tavaroista, palveluista, aatteista ja ihmisistä. Mainonnan avulla luodaan brändejä eli tavaramerkkien ja tuotteen muiden aineettomien ominaisuuksien muodostamia mielikuvakokonaisuuksia. Myös ihmisestä voidaan tehdä niin sanottu brändi."
    },
    {
        "id": "01ftz",
        "description": "Biotekniikka on biologian osa-alue, joka hyödyntää eliöitä, soluja tai niiden osia. Esimerkkinä mikrobien hyödyntäminen elintarviketeollisuudessa on biotekniikkaa. Moderniksi biotekniikaksi kuitenkin nykyään mielletään genetiikan ja geeniteknologian avulla tehtyjen siirtogeenisten organismien käyttöä. Ensimmäisiä bioteknisiä keksintöjä on ollut viinin käyttäminen.\nBiotekniikka pohjautuu siihen, että elämän perusrakenteet ovat hyvin samanlaisia kaikilla eliöillä. Muun muassa DNA:n koodikieli on universaali eli maailmanlaajuinen. Ominaisuuksia voidaan näin siirtää kokonaan toiseen eliöön, jolla ei kyseistä ominaisuutta ole. Usein eliöiden säätelyjärjestelmät ovat kuitenkin niin erilaisia, että biologiset komponentit ovat yhteensopimattomia. Biotekniikassa ratkotaan muun muassa näitä sopimattomuusongelmia.\nBiotekniikassa muokataan olemassa olevia biologisia toimintoja ja tehdään uusia.\nBiotekniikkaa opiskelleet voivat työskennellä useissa ammateissa ja tehtävissä, esimerkiksi tutkijana, koulutuspäällikkönä, laboratoriomestarina tai laatuinsinöörinä."
    },
    {
        "id": "0191_7",
        "description": "Vähittäiskauppa on tuotteiden myymistä niiden loppukäyttäjälle. Vähittäiskauppias ostaa tuotteita valmistajalta joko suoraan tai tukkukaupan kautta.\nVähittäiskauppa voidaan jakaa asiointitavan mukaan. Alun perin palvelutiski, jossa kauppias itse hoiti tavarankäsittelyn kokonaan, oli ainoa kaupan muoto, mutta nykyisin itsepalvelumyymälät ovat yleisimpiä. Itsepalvelumyymälöissä asiakas itse hoitaa tavarankeräämisen ja myyjä lähinnä vain laskuttaa ostokset. Ensin postimyynnin ja sittemmin Internetin myötä ilman myymälää toimivat kaupat ovat yleistyneet nopeasti.\nPerinteisten vähittäiskauppojen, joissa asiakkaat käyvät paikan päällä, aukioloa säädellään tavallisesti ainakin jossain määrin. Sen sijaan verkkokauppojen aukioloa ei yleensä säädellä."
    },
    {
        "id": "0h61",
        "description": "Arkeologia on humanistinen tiede tai oikeammin joukko tieteitä, jotka tutkivat ihmisen menneisyyttä analysoimalla muinaisjäännöksiä eli niitä jälkiä, joita ihmisten toiminta on jättänyt maaperään tai vesistöjen pohjaan. Tällaisia ovat esimerkiksi vanhat rakennukset ja niiden perustukset, esinelöydöt eli artefaktit, ihmisten hyödykseen käyttämien eläinten ja kasvien jäännökset, haudat ja ihmisten jäännökset, laivanhylyt sekä ihmisen maisemassa aiheuttamat muutokset. Arkeologiaa ei pidä sekoittaa paleontologiaan eli muinaisten eliölajien ja ekosysteemien tutkimukseen.\nArkeologian tehtävänä on kerätä informaatiota ja esittää tulkintoja sellaisista ihmisen historian osa-alueista ja aihepiireistä, joista kirjallista tietoa on liian vähän tai ei lainkaan. Useimmiten arkeologia tutkii verraten kaukaista menneisyyttä, varhais- tai esihistoriaa, joka ulottuu miljoonien vuosien takaisiin aikoihin, jolloin ensimmäiset ihmiset elivät. Toisinaan arkeologinen tutkimus on kuitenkin tarpeen myös suhteellisen tuoreiden historiallisten tapahtumien selvittämiseksi. Esimerkiksi toinen maailmansota ja 1900-luvun diktatuurien aiheuttamat joukkotuhot ovat jo nyt myös arkeologisia tutkimuskohteita. Arkeologian tutkimusmenetelmiä sovelletaan joskus henkirikostutkimuksessa. Jopa sosiologista tutkimusta on tehty arkeologisesti esimerkiksi kaatopaikkojen muodostumista ja kulutustottumuksien muutoksia selvitettäessä."
    },
    {
        "id": "01mtb",
        "description": "Ruoanlaitto tarkoittaa ruoan valmistamista raaka-aineista lähtien. Käytettävät valmistusmenetelmät sekä raaka-aineet vaihtelevat suuresti eri puolilla maapalloa. Eri menetelmille yhteistä on pyrkimys parantaa käytettävien raaka-aineiden makua, helpottaa ruoan sulamista elimistössä sekä parantaa ruoan säilyvyyttä. Allergiat vaikuttavat usein ruoanlaittoon rajoittamalla mahdollisten käytettävien raaka-aineiden valikoimaa.\nKulinarismi on hyvän ruoan ja juoman arvojen vaalimista. Gastronomia on ruoanvalmistuksen korkealuokkaisten herkkujen tuntemusta ja valmistusta."
    },
    {
        "id": "034dj",
        "description": "Uhkapeli on peli, jossa asetetaan panokseksi jotain materiaalisesti arvokasta, useimmiten rahaa, ilman varmuutta pelin lopputuloksesta. Tarkoituksena pelaajalla on voittaa lisää rahaa tai muuta arvokasta. Suomen kielessä käytetään myös sanaa rahapelit rahasta pelattavista uhkapeleistä. Uhkapelissä voitto-osuus riippuu usein asetetun panoksen suuruudesta. Pelit voivat perustua pelkästään sattumaan tai vaihtelevissa määrin myös taitoon.\nSuomessa uhkapelien pelaaminen on tarkoin säädelty, uhkapelien järjestäminen omin päin tai tilojen antaminen uhkapeliin on rikoslaissa kielletty. Rikoslaissa tarkoitettuun uhkapelin määritelmään kuuluu, että ”mahdollinen häviö on ilmeisessä epäsuhteessa ainakin jonkun osallistujan maksukykyyn”. Uhkapeleihin liittyy peliriippuvuuden ongelma. Uhkapelien pelaaminen on kielletty joissakin uskonnollisissa säädöksissä.\nTyypillisiä uhkapelejä ovat pokeri ja muut korttipelit silloin, kun panoksena on rahaa. Venäläinen ruletti on uhkapeli, jossa panoksena on pelaajan henki. Muita uhkapelejä ja rahapelejä ovat erilaiset kasinopelit kuten ruletti, lotto, toto, urheiluvedonlyönti ja muut erilaiset vedonlyönnit, futuurit ja rahapeliautomaatit. Suomessa pelejä saavat järjestää Raha-automaattiyhdistys ja Veikkaus Oy. Totopelien järjestäminen on muusta urheiluvedonlyönnistä poiketen Suomen Hippoksen vastuulla."
    },
    {
        "id": "034v_",
        "description": "Puutarhanhoito on kasvien kasvattamista ja hoitamista. Siihen liittyy usein esimerkiksi kasvien kastelemista, siistimistä ja lannoittamista. Puutarhanhoidon ammattilaisia ja harrastajia kutsutaan puutarhureiksi.\nPuutarhanhoito voi olla pienimuotoista ja yhteen kasviin keskittyvää, kuten ruohon kasvattamista. Toisaalta se ilmenee myös pikkutarkkana taidemuotona, joka on ollut arvostetussa asemassa monissa kulttuureissa. 1900-luvulla puutarhanhoidosta ja puistosuunnittelusta on myös tullut osa yleistä kaupunkien kunnossapitoa ja suunnittelua.\nUlkomuotonsa lisäksi kasveja kasvatetaan usein ruoaksi, esimerkiksi niiden hedelmien tai marjojen takia. Ruoantuotannon suhteen puutarhanhoito eroaa maataloudesta etenkin mittakaavassaan. Siinä missä maatalous on laajaa, puutarhanhoito on yleensä pienimuotoista.\nNykyään monet maat rajoittavat kasvien maahantuontia tuhoisten tulokaslajikkeiden pelossa."
    },
    {
        "id": "05wkw",
        "description": "Valokuvaus on menetelmä, jossa luodaan kuvia kohdistamalla valoa tai muuta sähkömagneettista säteilyä valoherkälle pinnalle. Valokuvia on perinteisesti tuotettu kemiallisesti, käyttämällä valoherkkänä pintana valoon reagoivalla aineella päällystettyä filmiä. Perinteisen kemiallisen menetelmän on nykyään lähes kokonaan syrjäyttänyt digitaalinen valokuvaus, jossa valoon reagoivana materiaalina on kameran sisään sijoitettu valoherkkä kenno, joka tallentaa kuvattavasta kohteesta pintaansa osuvan valon tietokoneille soveltuvaksi digitaaliseksi informaatioksi.\nValokuvausta käytetään monilla elämänalueilla, muun muassa tiedonvälityksessä kuten journalismissa ja markkinointiviestinnässä, dokumentoinnissa ja tieteellisessä tutkimuksessa. Valokuvataide on osa kuvataidetta. Elokuva alkoi kehittyä valokuvauksesta, kun yksittäisiä valokuvia tuottavasta kamerasta kehitettiin peräkkäisiä valokuvia nopeasti filminauhalle tallentava elokuvakamera. Lääketieteessä erityisen merkittäväksi valokuvauksen muodoksi on kehittynyt ihmissilmälle näkymättömän sähkömagneettisen säteilyn, kuten röntgensäteiden käyttö kudosten \"läpivalaisuun\"."
    },
    {
        "id": "064rk",
        "description": "Keramiikka tarkoittaa savipohjaisista raaka-aineista valmistettuja esineitä, jotka ovat käyneet läpi keraamisen polttoprosessin. Savimassapohjainen keramiikka jaetaan jalostusasteen mukaan karkeakeramiikkaan ja hienokeramiikkaan. Karkeakeramiikan tuotteita ovat mm. tiili ja hienokeraamiikan tuotteita ovat esimerkiksi talous- ja taidekeramiikka, keraamiset laatat sekä saniteettikeramiikka. Savea poltettaessa sen mikroskooppisten osasten väliin jäänyt kidevesi poistuu, eikä savi enää liukene veteen.\nKeraamisia astioita on valmistettu jo vuosituhansien ajan. Aluksi valmistaminen on ollut pelkästään käsityötä, mutta varsin nopeasti kehitettiin erilaisia apuvälineita kuten dreija. Keramiikan tekeminen alkoi muistuttaa puoliteollista valmistusta jo antiikin Kreikassa ja varsinkin Roomassa. Nykyisin keramiikka on edelleen teollisesti valmistettuna osa arkipäivän käyttöesineistöä, mutta toisaalta myös osa arvostettua taidekäsityöläisyyttä. Polttolämpötilasta ja savenkoostumuksesta riippuen keramiikkaesine on posliinia, fajanssia, terrakottaa tai kivitavaraa."
    },
    {
        "id": "06h7j",
        "description": "Juoksu on jalallisten eläinten ja ihmisen nopein tapa liikkua ilman apuvälineitä. Juoksu määritellään sellaiseksi tavaksi liikkua, jossa jossakin liikkeen vaiheessa molemmat jalat ovat yhtä aikaa ilmassa. Juoksu on myös suosittu tapa kuntoilla ja urheilla. Hölkkä on hidasta juoksua. Kilpajuoksulajeja ovat pikajuoksut, keskimatkat, pitkät eli kestävyysmatkat ja ultrajuoksut. Pikajuoksu oli antiikin olympiakisoissa yksi lajeista."
    },
    {
        "id": "09nyy",
        "description": "Jonglööraus tai jongleeraus on sirkustaiteeseen kuuluva fyysinen taito, jossa useita esineitä heitellään rytmikkäästi ja näyttävästi ylöspäin ja otetaan kiinni niin, että useita esineitä on yhtä aikaa ilmassa. Jonglööriksi kutsuttu esiintyjä käyttää esityksessä yleensä käsiään, mutta niin sanotut antipudistit eli jalkajonglöörit jalkojaan. Heiteltäviä esineitä voivat olla pallot, renkaat, keilat tai mitkä tahansa arkiset esineet, tulijongleerauksessa palavat soihdut. Jonglöörit voivat esiintyä paitsi yksin myös pareittain tai isompana ryhmänä, jolloin esineitä heitellään myös toisilleen."
    },
    {
        "id": "012v4j",
        "description": "Patikointi on vapaa-ajan liikuntamuoto. Se on retkeilyn muoto, jossa edetään maastossa kävellen.\nPatikointitapoja on useita, esimerkiksi kävely ilman varusteita, päiväretki kevyillä varusteilla ja varsinainen eräretkeily, jossa kannetaan kaikki tarvittava mukana.\nEräs tärkeä asia patikoinnissa on tietenkin varusteet, mutta avoimet silmät ja sosiaalinen yhdessäolo ovat kuitenkin liikunnan ohella pääasioita.\nPatikoiminen tapahtuu usein luonnossa, ja luonnon tarkkailu on eräs osa patikointia. Myös kaupunkipatikointi ja tutustuminen erilaisiin kulttuureihin eri puolilla maailmaa on nykyään suosittua. Rauhallinen liikkumistahti edesauttaa havainnoimaan ympäröivää luontoa ja ympäristöä, sillä patikoinnissa ei ole kyse urheilusuorituksesta.\nPatikoinnin helpottamiseksi ja luonnon säästämiseksi kohteisiin on rakennettu ja merkitty vaellus- ja retkeilyreittejä. Patikoijille on myös julkaistu kohdeoppaita."
    },
    {
        "id": "017dv8",
        "description": "Lintuharrastus on harrastus, joka koskee lintujen tarkkailemista tai seuraamista.\nLajintunnistuksessa auttavien lintukirjojen ohella lintuharrastuksen perusvälineitä ovat kiikari ja kaukoputki, joiden avulla lintuja on mahdollista havainnoida kauempaa ja lennosta. Näköhavaintojen lisäksi lintuja voi tunnistaa myös niiden ääntelyn perusteella.\nLintuharrastuksen eri muotoja ovat muun muassa muutonseuranta eli staijaus, talviruokinta, valokuvaus, retkeily, bongaaminen, linnunpönttöjen ylläpito ja lintujen rengastaminen.\nUsein lintuharrastukseen liittyy erilaisten pinnalistojen ylläpito – pinnan saa jokaisesta havaitsemastaan lintulajista. Erilaisia pinnoja ovat esimerkiksi elämänpinnat, maailmanpinnat, vuodenpinnat, retkipinnat ja lintuasemapinnat.\nSuomessa toimii suuri joukko lintuharrastajien yhdistyksiä, joiden keskusjärjestö on vuonna 1973 perustettu BirdLife Suomi. Useimmat yhdistykset järjestävät retkiä ja tapahtumia, joissa voi tutustua muihin harrastajiin ja oppia kaikenlaista kiinnostavaa. Yhdistykset myös julkaisevat lintulehtiä ja -tiedotteita ja pitävät yllä verkkosivustoja."
    }
]