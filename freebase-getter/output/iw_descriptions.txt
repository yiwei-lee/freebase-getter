[
    {
        "id": "0_k2",
        "description": "נמליים, או בשמם העממי נמלים היא משפחה בסדרת הדבוראים."
    },
    {
        "id": "01dws",
        "description": "דוביים היא משפחה בסדרת הטורפים. במשפחה זו נמצא המין דוב הקוטב, שהוא הטורף היבשתי הגדול ביותר בעולם. הדובים חיים בבתי גידול מגוונים."
    },
    {
        "id": "01h3n",
        "description": "הדבורים הן קבוצה מונופילטית בתוך על-המשפחה Apoidea שבסדרת הדבוראים. הדבורים התפתחו מקרובותיהן הצרעות; בניגוד לאבותיהן הקדמוניים שצדו טרף עבור זחליהם, הדבורים ניזונות מצוף ואבקת פרחים בלבד בכל שלבי חייהן. התלות של הדבורים במשאבי מזון אלו, שמקורם בעיקר בפרחים, יוצרת מערכת מורכבת של יחסי גומלין בין דבורים לצמחים. הדבורים נחשבות לווקטור הגדול, המפותח והחשוב ביותר של האבקה ביוטית; למינים רבים של דבורים יש ערך רב עבור החקלאות, הנאמד לעתים בסכומי עתק.\nקיימים כ-20,000 מינים של דבורים, והן נפוצות בכל היבשות, למעט אנטארקטיקה. בישראל קיימים למעלה מאלף מינים של דבורים, שחלק גדול מהם ככל הנראה עדיין לא תואר למדע. רוב המינים הם של דבורים יחידאיות; מתוך המינים החברתיים, בולטים דבורת הדבש ובומבוס האדמה."
    },
    {
        "id": "015p6",
        "description": "עופות היא מחלקה של בעלי חיים במערכת המיתרניים. מחלקת העופות כוללת כעשרת-אלפים מינים המפוזרים כיום על פני מרבית האזורים הגאוגרפים של כדור הארץ, והופכים אותה לאחת מהמחלקות המצליחות והמוכרות ביותר של המיתרניים.\nהעופות מכוסים בנוצות, תכונה המייחדת אותם מכל שאר בעלי החיים בני-ימינו, והגפיים הקדמיות שלהם הפכו לכנפיים המאפשרות למרביתם לעופף באוויר. ואולם יש מיני עופות שהכנפיים שלהם מנוונות חלקית והם אינם מסוגלים לעופף. בגוף העופות בני ימינו חלו התאמות מקיפות לתעופה, כמו מקור קל במקום שיניים, עצמות חלולות לחסכון במשקל, ומערכת ייחודית של שקי אוויר וריאות לנשימה יעילה במיוחד. העופות הם הומיאותרמים, מתרבים באמצעות הטלת ביצים, וההורים מטפלים בצאצאיהם.\nלמרות האחידות הרבה במבנה הגוף הבסיסי שלהם, מיני עופות מפגינים מגוון צורות וגדלים, החל ב-5 סנטימטרים בקוליברי עד 275 סנטימטרים ביען ואף יותר במיני עופות נכחדים כמו המואה. רבים מהם מטילים את ביציהם בקן שבנו, וחלקם נודדים באורח קבע למרחקים גדולים מדי שנה. מינים רבים הם חברתיים, ומתקשרים ביניהם במגוון של מחוות טקסיות וקריאות ייחודיות. ציפורי שיר ותוכאים לומדים שירים מורכבים מהוריהם, ולעתים מסוגלים לחקות קולות אדם. העופות משכו מאז ומתמיד את לב האדם, ויש להן מקום מרכזי בתרבות ובאמנות. התחום הזואולוגי העוסק בחקר העופות נקרא אורניתולוגיה, וחובבי טבע רבים מקדישים מזמנם לתחביב הצפרות. מיני עופות מקבוצות כמו התרנגולאים והאווזאים בויתו על ידי האדם, ויש להם ערך כלכלי רב. כ-130 מיני עופות הוכחדו על ידי האדם, וכ-1,200 נוספים נמצאים כיום בסכנת הכחדה."
    },
    {
        "id": "01x_v",
        "description": "גמל הוא סוג במשפחת הגמליים. סוג הגמל כולל שני מינים:\n⁕גמל חד-דבשתי, בעל דבשת אחת. זהו סוג הגמל השכיח יותר.\n⁕גמל דו-דבשתי, בעל שתי דבשות, היה נפוץ במרכז אסיה, אך כיום נפוץ בשבי ומצוי בסכנת הכחדה חמורה בבר.\nהגמל הוא יונק גדול החי במדבריות. נקבת הגמל נקראת בעברית נָאקָה, והגמל הצעיר נקרא בכר. הגמל נקרא גם \"ספינת המדבר\"."
    },
    {
        "id": "01yrx",
        "description": "חתול הבית הוא יונק טורף מבוית, מהסוג חתול ממשפחת החתוליים. חתול הבית נפוץ בכל יבשות העולם מלבד באנטארקטיקה. משערים כי מוצאו מחתול הבר. החתול הוא טורף לילי הצד מכרסמים, ציפורים ודגים. נכון ל-2009, החתול הוא חיית המחמד הנפוצה ביותר בעולם, ומספר החתולים הביתיים נאמד בכ-600 מיליון.\nהחתול חי בדרך כלל בבדידות, למעט אינטראקציה מזדמנת עם בני מינו."
    },
    {
        "id": "09b5t",
        "description": "תרנגול הבית הוא עוף מבוית, הנפוץ ביותר מבין בעלי־החיים המבויתים ומבין כלל העופות על-פני כדור הארץ. מספר התרנגולים שנשחטו לצורכי מזון בשנת 2009 מוערך בכ-52 מיליארד.\nתרנגולים מוחזקים על ידי האדם לצורך הפקת בשר, ביצים ונוצות, לצורך עריכת קרב תרנגולים ולעתים גם כחיות מחמד.\nתרנגול זכר קרוי בעברית גם שכווי או גבר. תרנגול זכר הוא העוף הלאומי של צרפת."
    },
    {
        "id": "01xq0k1",
        "description": "בקר הבית היא חיית משק ממשפחת הבקר. נקבת בקר הבית מכונה \"פרה\", והזכר מאותו מין מכונה \"פר\", \"שור\" או \"אלוף\". כאשר מתייחסים לזכר בלתי מסורס, משתמשים במינוח פר. פר צעיר נקרא \"עגל\" ופרה צעירה - \"עגלה\". קולם של כל אלו נקרא \"געייה\".\nמספר הפרות בעולם כיום מוערך בכ-1.5 מיליארד, ברחבי העולם. הפרות מספקות לבני האדם מספר צרכים: חלב, ממנו מיוצרים מוצרי חלב שונים, ובשר למאכל. כמו כן משתמש האדם בשוורים לחרישה ואף לגרירת עגלות. בנוסף, עורן של הפרות משמש כחומר גלם ליצירת מוצרים שונים. לפרות משמעות דתית בדתות שונות. ביות הפרה מוערך ללפני 8000 שנה. לאחר הביות הוכנסו חלק מהפרות, בעיקר אלו המנוצלות לחליבה, למבנה הקרוי רפת והשאר ממשיכות את חייהן במרעה, באחו או בחוצות העיר."
    },
    {
        "id": "0bwd_0j",
        "description": "פיליים היא משפחה של יונקים המהווים את היצורים החיים הגדולים ביותר על פני היבשה כיום. שני סוגים מהמשפחה חיים בימינו:\n⁕הסוג פיל אפריקני בו שני מינים חיים\n⁕הסוג פיל שבו המין פיל אסייתי\nכיום, ישנם שלושה מינים של פילים: פיל סוואנה אפריקני ופיל יער אפריקני המשתייכים לסוג פיל אפריקני, ופיל אסייתי שהוא מין יחיד בסוג \"פיל\". המשותף למינים הוא זוג החטים הבולטים משני צידי הפה. החטים המשמשים להפקת שנהב הם גורם מרכזי בציד פילים על ידי האדם.\nפגיעה במרחבי המחיה וציד צמצמו את אוכלוסיית הפילים הקיימת היום באפריקה ממיליונים לכמה מאות אלפים. הפילים כיום הינם מין מוגן, ובארצות שונות קיימות מגבלות על צייד, ניצול ביתי וסחר במוצרים כגון שנהב."
    },
    {
        "id": "03k3r",
        "description": "סוס הבית, הנקרא בדרך כלל סוס, הוא בעל חיים מבוית, תת-מין של הסוס הרמכי ממשפחת הסוסיים. לא ידוע מאיזה תת-מין של המין סוס רמכי בוית סוס הבית.\nהסוס הוא בהמה גדולה בעלת ארבע רגליים המסוגלת לשאת משאות כבדים ולפתח מהירויות ריצה גדולות. הוא יונק ושייך לסדרת מפריטי פרסה. הסוס אוכל עשב וחציר. התפתחות הסוס כפי שאנחנו מכירים היום משוערת לפני כ-45-55 מיליון שנים ומקורו האבולוציוני הראשוני נקרא איוהיפוס שהיה יונק קטן דמוי כלב.\nתוחלת החיים של הסוס היא 25-30 שנה. סוסים מעל גיל 20 לא מסוגלים לרוץ, ובאנגליה, סוס זקן מקבל פינוקים רבים ומשוחרר למרעה. אך, למרות זאת, אנשים ממשיכים להעביד סוסים שעברו את גיל 20: הם מוכרים אותם לסוחרים כדי שימשיכו לשמש כסוסי עבודה. סוסים אחדים מגיעים לגיל 40, ולעתים רחוקות אף יותר מכך. משך זמן ההיריון שלו הוא בין 11 ל- 12 חודשים . לאחר ההמלטה, הסייח נעמד על רגליו בשעות הראשונות של חייו. כמו כן, בשעות הראשונות לאחר ההמלטה הסייח יונק את חלב האם הראשון. חלב זה הוא חיוני בבניית מערכת החיסון של הסייח היות שהוא מכיל נוגדנים.\nכאשר טמפרטורת גופו של הסוס עולה, במטרה להתקרר, קצב נשימותיו עולה, מעשר עד עשרים, למאתיים עד שלוש מאות. באופן זה הוא מבצע את פעולת ההלחתה, וגורם להתאדות מואצת של נוזלים מלשונו וקנה הנשימה שלו, ובכך ממזג, ואף מוריד את חום גופו."
    },
    {
        "id": "08pbxl",
        "description": "קופים הוא מונח עממי לאוסף מיני בעלי חיים מסדרת הפרימטים, אשר במובן המדעי כוללים את על-משפחת קופים בעלי זנב ואינפרא הסדרה קופים רחבי-אף.\nכיום כוללים הקופים בהגדרתם העממית כ-150 מינים, החיים בעיקר באזורים טרופיים וסובטרופיים באסיה, אפריקה ודרום אמריקה. הם שוכני עצים במקורם ורובם חיים ביערות, אך יש ביניהם מינים שהסתגלו לחיים על הקרקע בבתי גידול פתוחים כמו סוואנה. בדומה לשאר הפרימטים מתאפיינים הקופים בגפיים ארוכות וגמישות עם חמש אצבעות בעלות ציפורניים שטוחות, עיניים גדולות הפונות קדימה, אפרכסות אוזן בצורת קונכייה, מיעוט צאצאים בהמלטה וזוג פטמות על החזה. אך בהשוואה לפרימטים ממוצא עתיק יותר, הטרום קופים, הקופים הם ברובם פעילי-יום, בעלי מוח גדול יותר יחסית לגופם, אינטליגנציה גבוהה, התנהגות חברתית מפותחת, תקופת התבגרות ארוכה של הצעירים, ויכולת ללמוד באמצעות חיקוי ההתנהגות של קופים אחרים. רובם אוכלי-כל, אם כי חלקם מתמחים בתפריט צמחוני של עלים, או פירות.\nמבחינה טקסונומית המונח \"קופים\" נחשב כיום כבלתי-תקני, משום שהוא פראפילטי, והמונחים המדעיים המדויקים לקופים הם דמויי קוף או אנתרופואידיים. בניגוד למונח העממי, מונחים אלו כוללים גם את קופי האדם ואת האדם עצמו. מוצאו האבולוציוני של האדם הוא ממיני קופים קדומים בעידן האוליגוקן."
    },
    {
        "id": "07bgp",
        "description": "כבש הבית הוא תת-מין של המין מופלון - מין בסוג כבש. תת-המין מגודל בתרבות לשם בשרו, עורו, צמרו וחלבו."
    },
    {
        "id": "02g2w1",
        "description": "אליגטור אמריקני, אחד משני מינים חיים בסוג אליגטור. האליגטור האמריקני נפוץ באזור דרום-מזרח ארצות הברית בלבד, ומכאן שמו. הוא גדול יותר מהמין האחר בסוג זה, האליגטור הסיני."
    },
    {
        "id": "0qqk",
        "description": "יַרְבּוּז הוא סוג של צמח עשבוני בעל פרחים דמויי שיבולת, הנפוץ בכל רחבי הגלובוס. אף על פי שרבים מהמינים מזוהים כעשבים שוטים, למיני ירבוז רבים ישנם שימושים שונים לתועלת האדם: כתבואה, להפקת צבע ולנוי."
    },
    {
        "id": "047v4b",
        "description": "ארטישוק הוא ירק מאכל ממשפחת המורכבים.\nהארטישוק מכונה גם חורשף, אך אין לו קשר עם הסוג הבוטני חרשף. כמו כן קיים בלבול בשמו עם הארטישוק הירושלמי שהוא מסוג \"חמנית הפקעות\". שם נוסף לארטישוק הוא צ'ינר.\nמוצאו של הארטישוק הוא אתיופיה, משם הוא עבר למצרים והתפשט בארצות אגן הים התיכון.\nלארצות הברית הגיע הארטישוק עם המתיישבים הספרדים בשנת 1600, ותפס לעצמו מקום של קבע בעיר קסטרוויל שבקליפורניה, שם מגדלים 80% מאספקת הארטישוק לארצות הברית כולה. האיטלקים מיצרים ממנו ליקר ממשפחת הביטר הנקרא צ'ינר.\nב-100 גרם ארטישוק מבושל או אפוי יש רק 53 קלוריות, 2.89 גר´ חלבון, 0.34 גר´ שומן ו- 8.6 גרם סיבים תזונתיים."
    },
    {
        "id": "0cjs7",
        "description": "האַסְפָּרָגוּס או אספרגוֹס הוא מין של צמח ממשפחת האספרגיים.\nהוא גדל פרא באזורים בעלי אקלים חם וממוזג של דרום ומרכז אירופה, באלג'יריה ובצפון-מערב אסיה, במיוחד בגדות נחלים, ומגודל בזנים שונים כירק מאכל.\nלאספרגוס גבעולים לבנים-אדמדמים בשרניים, עסיסיים, המכוסים סביב בעלים קטנים, ומתארכים מחוץ לקרקע בצורת קנים מסועפים וחלקים בצבע ירוק ובגובה 1.5-0.6 מטר. הענפים דמויי העלה הם מחטיים וחלקים, הפרי בצבע אדום-קטיפה."
    },
    {
        "id": "01cbb3",
        "description": "סלק מצוי, הקרוי לרוב סלק, הוא צמח דו שנתי השייך למשפחת הסלקיים, והצמח היחיד מסוג סלק הצומח בישראל. בתלמוד מופיע הסלק בשם סלקא, בתור אחד מסימני ראש השנה, עליו נהוג לברך כיום \"שיסתלקו אויבינו ושונאינו\" אף שהמנהג המקורי היה לברך \"יסתלקו חטאתינו\"."
    },
    {
        "id": "0hkxq",
        "description": "ברוקולי הוא זן של כרוב הבר.\nלברוקולי יש ראשי פרחים בצבע ירוק כהה, המסודרים בצורה דמוית-עץ על גבי ענפים שנובטים מגבעול עבה ואכיל. אזור הפרחים הגדול מוקף בעלים ירוקים. במראהו דומה הצמח לכרובית.\nאת הברוקולי מגדלים באזורים קרירים, בשל חוסר יכולתו לפרוח באקלים קיצי חם. עונות זריעתו הן סתיו וחורף.\nהברוקולי הוא בעל ערך תזונתי גבוה. בישול נעשה באמצעות טכניקות פשוטות, בעיקר הרתחה או אידוי, ניתן לאכול תפרחות של צמח טרי גם ללא בישול."
    },
    {
        "id": "0fbw6",
        "description": "כרוב הוא ירק ממשפחת המצליבים. הכרוב ניתן לאכילה כשהוא נא ומעובד בצורות שונות. כמו כן הוא ניתן לאכילה מבושל וכבוש, ולעתים אף בצורת מיץ הנסחט מן העלים. שני מיני הכרוב הנפוצים הם הכרוב הלבן והכרוב האדום, החריף יותר מהכרוב הלבן.\nלכרוב ערך קלורי נמוך ולכן מוזכר פעמים רבות בהקשר של דיאטות הרזיה, אם כי אכילתו של ירק אחד כמזון עיקרי, בין אם כרוב או אחר, מסוכנת לבריאות.\nהכרוב מכיל ויטמינים רבים, במיוחד ויטמין C וויטמין K. היות שהכרוב משתמר היטב לאורך זמן, השימוש בו היה פופולרי במיוחד בתקופות החורף, עוד לפני המצאת הקירור. כך למשל מנה יומית של כרוב כבוש מנעה מחלות מימאים בתקופת ההפלגות הארוכות של ספינות המפרש. גם הסינים האכילו בכרוב את מיליוני הפועלים שעמלו על הקמת החומה הסינית.\nמלבד הכרוב, זנים נוספים של המין Brassica oleracea הם כרובית, ברוקולי, כרוב הקלח וכרוב ניצנים.\nכרוב סיני, למרות הדמיון בשמו, שייך למין אחר במשפחת המצליבים, כמו הלפת."
    },
    {
        "id": "0fj52s",
        "description": "גזר הוא ירק שורשי, תת-מין של גזר הגינה ממשפחת הסוככיים, אשר מאופיין בצבעו הנע בין כתום עז ללבן, וכן במרקמו הקשה והפריך, ובערכו התזונתי הרב.\nאבותיו הפראיים של הגזר באים ככל הנראה מאפגניסטן, שהיא עדיין המרכז לסוגים השונים של הגזר. לגזר התרבותי יש קרוב-משפחה בשם גזר קיפח. גזרים תרבותיים הופכים במהרה לאב קדמון משותף הפראי שלהם לאחר שהם נותנים זרע."
    },
    {
        "id": "015w7p",
        "description": "כרובית היא ירק חד-שנתי, זן של מין כרוב הבר ממשפחת המצליבים. לכרובית יש ראשי פרחים לבנים, שמסודרים על ענפים הנובטים מגבעול אכיל. יש המוצאים דמיון בצורה ובטעם בין הכרובית לברוקולי. המילה \"כרובית\" היא חידוש של אליעזר בן יהודה."
    },
    {
        "id": "01xj_",
        "description": "סלרי, או כרפס ריחני אחד המינים של הסוג כרפס ממשפחת הסוככיים. צמח ירק מאכל ותבלין, צמח דו-שנתי אשר מקורו באגן הים התיכון, נפוץ כצמח בר הגדל בביצות - צמח ריחני זקוף שגבהו 50-70 סנטימטר. הסלרי גדל בקרקע עשירה ולחה, בשמש מלאה ואקלים מעט קריר.\nצמח זה משמש כירק מאכל, כתבלין ומקור טעם ונאכל בשלמותו. מכיל סידן, ברזל, אשלגן, ויטמין A וויטמין C. כצמח תרבות הוא מצוי בשני זנים סלרי שורש וסלרי עלים. בראשון צוואר השורש מעובה בצורת פקעת וגבעולי העלים קצרים יחסית, מגדלים אותו בעיקר משום שורשו הנאכל והעלים משמשים כתבלין למאכל. את הזן השני סלרי עלים מגדלים בעיקר משום עליו הארוכים המשמשים כירק מאכל.\nצמח הסלרי, מכיל רעלן בשם פסוראלן אשר עלול לגרום נזק לדנ\"א אם נחשפים לאור השמש לאחר אכילתו. קיים מיעוט קטן של אנשים הסובלים מאלרגיה חמורה לסלרי וככל הנראה האלרגן לא נהרס בבישול או אפייה."
    },
    {
        "id": "02nm6c",
        "description": "סלק עלים או מַנְגוֹלְד הוא זן של סלק אשר בוית להשגת עלים וגבעולים בעלי ערך תזונתי גבוה, על חשבון השורש, שאינו מזין כמו העלים. זאת בניגוד לסלק, בו השורש הוא החלק המזין. עליו של סלק העלים ירוקים וגבעולי זנים שונים שלו הם אדומים, צהובים או לבנים‏.\nסלק העלים מקובל במטבח הים-תיכוני ובמטבח הערבי. עלים צעירים הינם בעלי טעם מריר קמעה ועשויים לשמש לסלט טרי. עלים בוגרים נאכלים לאחר בישול, למשל ברוטב לפסטה, בתבשיל מוקפץ ובמאפים כגון פשטידה, טארט. הבישול גורם לירק לאבד את הטעם המריר ולרכוש טעם מעודן מזה של תרד מבושל.\nסלק עלים מכיל ויטמינים A, K ו-C בשיעור גבוה. הוא עשיר גם במינרלים, סיבים תזונתיים וחלבון. כל חלקיו מכילים חומצה אוקסלית."
    },
    {
        "id": "053wn",
        "description": "תירס הוא צמח ממשפחת הדגניים שמקורו במרכז אמריקה, שם נאכל במגוון צורות במשך מאות שנים והופץ לכל העולם עם גילוי יבשת אמריקה במאה ה-15. תירס הוא הגידול הנפוץ ביותר בעולם ואחריו חיטה ואורז.\nצמח התירס הוא חד-שנתי ומגיע לגובה של כ-2.5 מטר. התירס משמש למאכל לאחר בישול או צלייה, להכנת פופקורן, קורנפלקס, קמח תירס, עמילן תירס, שמן תירס, אלכוהול, אצטון ולמאכל בהמות. תירס למאכל משווק בקופסאות שימורים או בחבילות של קלחי תירס, וכן באריזות המכילות גרגרי תירס קפואים.\nהתירס נזרע בסוף החורף ונקצר בקיץ; הוא זקוק לאספקת מים שוטפת ולאקלים חם.\nבעזרת צמח התירס נעשו כמה מהתגליות החשובות ביותר בגנטיקה. הגנום של התירס עשיר בטרנספוזונים ומועד למוטציות, דבר המתבטא במגוון צבעי גרעיני התירס כגון: אדום, שחור, סגול, לבן וכו'.\nב2005 התחיל פרויקט מיפוי הגנום של התירס על ידי צוות חוקרים אמריקאי. בפברואר 2008 כבר פורסמה טיוטה ראשונית של המחקר, הכוללת כ-95% מהמיפוי, שפורסם בעיתון.\nהראשונים לגדל תירס היו שבט המאיה ועוד שבטים אינדיאניים באותו אזור. בנוסף בני המאיה האמינו שהאדם עשוי מתירס.\nמקור שמו של התירס מתירס, בנו של יפת בן נח. טורקיה הייתה תחנה להפצת תירס באירופה, וביידיש נקרא התירס \"חיטה טורקית\". בעברית, ובהתבסס על כך שצאצאיו של תירס המקראי התיישבו באזור טורקיה, הפך השם ל\"חיטי תירס\" ובקיצור \"תירס\".‏"
    },
    {
        "id": "015x4r",
        "description": "מְלָפְפוֹן, הוא מטפס ממשפחת הדלועיים, סוג קישוא. חד שנתי-קייצי. אינו דורש השקיה מרובה. פריו המוארך עסיסי עשיר מאוד במים. צבעו ירוק. נאכל חי, מלוח או כבוש. הצמח שמוצאו בהודו, מגודל מזה 3,000 שנה וכיום הנו נפוץ ביותר וגדל בחממות או בשדות פתוחים."
    },
    {
        "id": "0cdk2",
        "description": "חציל, ירק מאכל נפוץ בצבע סגול או לבן ממשפחת הסולניים, בעל מרקם ספוגי. מקורו של צמח החציל באזורי הודו וסרי לנקה.\nהחציל אינו פופולרי כמאכל כאשר הוא נא, אולם לאחר בישול הוא מקבל טעם עשיר ומורכב יותר. צורות הבישול השכיחות ביותר של חצילים הן טיגון בשמן, אפייה בתנור, קלייה במחבת כבדה או צלייה על האש. בישול רגיל בסיר קיים אך פחות נפוץ.\nהחציל משמש כמרכיב עיקרי במגוון רחב של סלטים מן המטבח הבלקני והים-תיכוני, בהם סלט חצילים רומני, זקוסקה, סביח, חציל במיונז, חציל ברוטב מרוקאי, חציל על האש, חציל בגזר, חציל פיקנטי, חציל בטעם כבד, ועוד.\nהבאבא גנוש, סלט חצילים קלויים בטחינה, הוא סלט ערבי הנפוץ במטבח הישראלי. תבשיל חצילים עם בשר טחון או קצוץ ובתוספת עגבניות בציפוי ביצים וקמח נקרא מוסקה נפוץ במרחבי האימפריה העות'מאנית לשעבר, בייחוד באסיה הקטנה ובחבל הבלקן. מאכל נוסף מאזורים אלה הוא ה\"אימאם באיילדי\" שפירושו בטורקית - \"האימאם התעלף\", מאכל העשוי מחצאי חצילים ממולאים בשר טחון עם תבלינים, אפויים בתנור. המאכל הנ\"ל גם ידוע בשם נוסף בתפוצת יהדות יוצאי טורקיה בשם \"קרנה יריק\" שפירושו בטורקית \"בטן פתוחה\" או \"בטן מפוצלת\". ביוון מאכל זה נקרא \"אימאם\", וכשהוא מצופה בגבינה הוא נקרא \"פַאפוּצַ'אקִי\".\nהחציל הוא הירק האכיל העשיר ביותר בניקוטין. עם זאת, ריכוז הניקוטין בחציל ובירקות אחרים זניח ביחס לעישון פאסיבי - ובכ-9 ק\"ג חצילים כמות הניקוטין שווה לזו של סיגריה רגילה."
    },
    {
        "id": "017dqv",
        "description": "שֻׁמָּר פשוט, צמח רב-שנתי ממשפחת הסוככיים. גובהו בין מטר אחד לשלושה מטרים.\nמוצאו באזור אגן הים התיכון. תפוצתו כוללת מקומות בהם ניקוז המים גרוע, ליד מקורות מים וליד הים. השומר הפשוט מעדיף מורדות אבניים וסלעיים.\nעליו מנוצים, חתוכים לאונות דקות בצבע ירוק כהה. בחורף עליו נובלים ונהפכים אפורים. פריחתו איננה סדירה, ונמשכת מאפריל ועד נובמבר."
    },
    {
        "id": "0dbrl",
        "description": "שום הגינה או בקיצור שוּם הוא מין בסוג שום שבמשפחת השומיים, והוא גאופיט. השום משמש כצמח תבלין ולמטרות רפואיות. מבין חלקי השום, הבצל הוא החלק הנמצא בשימוש תדיר ומורכב ממספר שיניים אשר ניתנות למאכל."
    },
    {
        "id": "02r5_b",
        "description": "כרוב עלים הוא תת-מין של כרוב הבר. זהו ירק בעל עלים ירוקים או סגולים, ולאותו סוג משתייכים גם כרוב, כרובית, ברוקולי, קולורבי, לפת, לפתית ועוד. זנים מתורבתים מסויימים של קייל נפוצים כירק מאכל, ואילו זנים מתורבתים אחרים נפוצים כצמח נוי."
    },
    {
        "id": "04bk6",
        "description": "כרוב הקלח, נקרא גם קולרבי, הוא זן ירק חד-שנתי ממין הכרוב במשפחת המצליבים. השם קולרבי הוא מגרמנית כאשר \"קול\" הוא כרוב ורבי הוא לפת. השם הגרמני הוא התאמה של השם האיטלקי cavolo rapa בעל המשמעות הזהה. החלק הנאכל הוא התעבות הגבעול.\nבתחילת גידולו נראה כרוב הקלח דומה מאוד לכרובית, ברוקולי או כרוב. הוא נקטף בשלב מוקדם יותר בהשוואה לזנים אחרים במין הכרוב. אם הוא לא נקטף מוקדם, הוא הופך לסיבי וטעמו מאבד את עדינותו. לרוב, ירק גדול הוא סימן לכך שנקטף מאוחר מדי.\nכרוב הקלח הוא דל בקלוריות אך מכיל ויטמינים רבים, במיוחד ויטמין C, ויטמינים B1, B2, B6, חומצה פולית, זרחן, אשלגן, ברזל, סידן ונחושת. הוא מומלץ לדיאטת הרזיה, קל לעיכול ועוזר בהפרשת נוזלים מן הגוף. העלים ניתנים אף הם לאכילה, הם מזינים אף יותר מן הירק עצמו ומכילים בנוסף גם קרוטינואידים.\nכרוב הקלח ניתן לאכילה נא או מבושל. הוא דומה בטעמו לליבת הכרוב או לגבעול הברוקולי, אם כי הטעם מתוק ומתון יותר.\nמבחינה רפואית נחשב כרוב הקלח למנקה דם וכליות ומכיל נוגדי-חמצון הנחשבים כמסייעים במניעת סרטן, ובמיוחד סרטן השד והמעי הגס. בנוסף הוא מסייע בסילוק רעלים מהגוף כגון אלכוהול וסמים, מאזן רמות סוכר בדם ומשפר את זרימת הדם בגוף. ברפואה הסינית משתמשים בו להפסקת דימומים במעי הגס ולהקלת קשיים במתן שתן.\nישנם כמה זנים בקבוצת כרוב הקלח בחלקם צבע הקליפה סגול. פנים הירק הוא בכל הזנים ירוק בהיר נוטה לצהוב."
    },
    {
        "id": "013__5",
        "description": "כרישה, או בשמה העממי לוף או פראסה, היא מין בסוג שום שבמשפחת השומיים, המשמש כצמח תבלין. בעבר שימשה הכרישה ברפואה העממית למניעת כאבי בטן ומיחושים."
    },
    {
        "id": "0fqlj",
        "description": "חסה, או חסה תרבותית היא מין צמח חד שנתי, המגודל בדרך כלל כירק מאכל בזנים שונים. בארצות מערביות, עלי החסה נאכלים קרים ולא מבושלים בסלטים, בהמבורגרים או במספר מנות אחרות. במזרח, במספר מקומות, כגון בסין, החסה גם נאכלת אולם לרוב היא מבושלת, ונעשה שימוש בכולה, ולא רק בעליה.\nלחסה גבעול קצר, שבקושי רואים, המתארך בעת הפריחה, ומגדל ענפים, מהם גדלים הרבה פרחים הדומים בצורתם לפרחי שן הארי הפריחה היא בת יום אחד בלבד ובמהלכה מתבצעת האבקה עצמית. אם החסה מגודלת למאכל, היא נקטפת לפני הפריחה."
    },
    {
        "id": "025s18p",
        "description": "במיה היא צמח מאכל ממשפחת החֶ‏‏למיתיים, שמקורו באזור אתיופיה של ימינו. במיה היא צמח חד-שנתי, המגיע לגובה של שני מטרים, העלים הם רחבים בגודל של 10 - 20 ס\"מ. התרמילים נעשים ראויים לאכילה לאחר בישול.\nהבמיה בעלת פרח צהוב הפורח רק יום אחד ולאחר מכן מתפתח פרי הבמיה מתחתיו."
    },
    {
        "id": "0dj75",
        "description": "בצל הגינה הוא ירק מאכל מסוג שום ממשפחת השומיים, בעל שורש בצלי יבש וגבעולים ירוקים ורכים. בצל הירק מורכב משכבות העוטפות זו את זו, והוא אכיל ובעל טעם חריף.\nישנם זנים שונים של בצל הגינה; המוכר ביותר מכונה בצל לבן ובצלו בצבע לבן, עם קליפה חיצונית צהבהבה. לזן המכונה בצל אדום יש בצל בגוון אדמדם. המונח בצל ירוק מתייחס לבצל גינה צעיר שהצמיח עלים ירוקים ועליו משמשים למאכל.\nבצל הגינה נאכל בפני עצמו וכן משמש כמרכיב בסלטים או כתבלין בסוגי מאכלים רבים ושונים. טיגון או בישול הופכים את הבצל לחריף פחות או אף למתוק. מייחסים לבצל תכונות בריאותיות שונות, כגון מניעת הצטננות, מניעת מחלות לב, מניעת סוכרת, טיפול בטפילים בדרכי העיכול ועוד. על פי החוקר פרופ' מיכאל אבירם מבית חולים רמב\"ם, בגלדים החיצוניים של הבצל קיימים חומרים נוגדי חימצון המעכבים התפתחות טרשת עורקים‏.\nבצל הגינה הוא מראשוני הצמחים המתורבתים. הוא תורבת במערב אסיה. הוא אף מוזכר בתנ\"ך בהקשר של גידולו במצרים: \"זָכַרְנוּ, אֶת-הַדָּגָה, אֲשֶׁר-נֹאכַל בְּמִצְרַיִם, חִנָּם; אֵת הַקִּשֻּׁאִים, וְאֵת הָאֲבַטִּחִים, וְאֶת-הֶחָצִיר וְאֶת-הַבְּצָלִים, וְאֶת-הַשּׁוּמִים\""
    },
    {
        "id": "01xfpd",
        "description": "גזר לבן הוא ירק שורש הקרוב בוטנית לגזר, שמקורו כנראה ברומא העתיקה."
    },
    {
        "id": "0g5s7",
        "description": "אפונה הוא צמח ממשפחת הקטניות, בעלת פרי עגול וירוק הגדל בתרמיל. מחזור חייה הוא כשנה. היא נאכלת בתבשיל, משומרת או חיה."
    },
    {
        "id": "0fg0m",
        "description": "אגוז אדמה, המכונה גם בוטן, הוא זרעו האכיל של הצמח ארכיס תת-קרקעי. למרות שמו, אגוז האדמה אינו אגוז על פי הגדרתו הבוטנית, אלא קטנית. מכאן שמו המקובל בערבית, \"פול סודאני\".\nשמם המקובל של אגוזי האדמה, \"בוטנים\", ניתן להם בטעות, מכיוון שבמקורות משמש שם זה לציון הפרי של האלה האמיתית.\nהבוטנים גדלים מתחת לאדמה בתוך תרמיל עצי, כל תרמיל מכיל בדרך-כלל זוג זרעים.\nהבוטנים נאכלים כשהם קלויים ומומלחים, מבושלים במי-מלח, או ללא עיבוד כלל. הם משמשים לייצור חטיפים, ממרחים ומוצרי מזון שונים נוספים. השמן המופק מהם משמש לעתים לטיגון.\nישנם אנשים הסובלים מאלרגיה חריפה לבוטנים. במקרים קיצוניים אכילת בוטן יחיד עלולה להוביל לתגובה קשה ואף למוות. שמן בוטנים אינו מכיל את כל החלבונים הקיימים בבוטן עצמו, כך שמעט מאוד אנשים אלרגיים אליו.\nבוטנים מכילים שפע של ויטמינים ומינרלים כגון ויטמין B1, ויטמין B2, ויטמין B3, ויטמין B6, אבץ, אשלגן, זרחן, מגנזיום, נחושת וסידן. גם הערך הקלורי שלהם גבוה.\nבישראל הבוטנים נאכלים לעתים קרובות כ\"פיצוחים\"."
    },
    {
        "id": "05vtc",
        "description": "תפוח אדמה הוא מין של צמח ממשפחת הסולניים שפקעותיו אשר התפתחו מגבעולים תת-קרקעיים משמשות למאכל. זהו הגידול השני בחשיבותו התזונתית אחרי הדגנים. לתפוח האדמה אין כל קשר בוטני לבטטה."
    },
    {
        "id": "05zsy",
        "description": "דְּלַעַת היא סוג צמח ממשפחת הדלועיים. משפחה זו כוללת צמחי גן מוכרים כגון קישוא, מלון, מלפפון ואחרים. \"דלעת\" הוא גם השם העממי של כמה ממיני סוג זה, ביניהם דלעת הגינה, דלעת גדולה ודלעת השדה. הדלעת שכיחה ביותר בצבעי כתום כאשר היא בשלה. הדלעת פופולרית בבישול, ומשמשת לפיסול Jack-o'-lantern כחלק מחגיגות ליל כל הקדושים בארצות הברית, אירלנד וסקוטלנד."
    },
    {
        "id": "015x5n",
        "description": "הצנון הוא ירק ממשפחת המצליבים.\nהחלק האכיל הפופולרי ביותר של הצנון הוא האשרוש שהוא החלק דמוי הלפת הגדל מתחת לאדמה, אך כל הצמח אכיל וחלקו העליון יכול לשמש כירק עלה. קליפתו של הצנון יכולה להיות בצבעים רבים. הצנון הידוע ביותר הוא עגול ואדום. סוגים אחרים קיימים בצבע ורוד,ורוד- סגלגל, לבן ואפור-שחור. קיים גם מין גדול וצהוב בעל טעם לימוני מעודן. הצנון המזרח אסיאתי הלבן הענק מכונה צנון סיני או דאיקון. זהו תבלין חלש המכונה בדרך כלל צנון דאיקון. המין הנפוץ ביותר של הצנון הוא הצנון דמוי הגזר, אורכו 20 עד 35 סנטימטרים וקוטרו 5 עד 10 סנטימטרים.\nפקעת הצנון נאכלת בדרך כלל לא מבושלת, אך מינים קשים יותר מבושלים. לבשר הצנון הטרי מרקם פריך וטעם חריף ומפולפל. \"עוקצו\" של הטעם נעלם כאשר מקלפים את הקליפה האדומה.\nגודלם של מיני הצנון שונה. חלק מהם מגיעים למשקל של מעל קילוגרם. הצנון הוא ירק פופולרי לגינות ירק ביתיות, היות שהוא קל למדי לגידול, ומגיע לבשלות מהר. מיני צנון רבים בשלים 30 יום בלבד לאחר שנזרעו.\nהצנון גדל באופן הטוב ביותר באדמה חומצתית עד רגילה, וזקוק לשמש וללחות. עונת השתילה הטובה ביותר היא מתחילת ועד סוף האביב, ועונת ה\"קציר\" הטובה ביותר היא מסוף הקיץ ועד תחילת הסתיו. הזרעים צריכים להשתל בעומק של סנטימטר אחד. אמוניום גופרתי הוא דשן יעיל. מכל מקום רמת החומציות באדמה צריכה להיבדק לפני שתילת הצנון כיוון שהוא רגיש לרמות חומציות שונות."
    },
    {
        "id": "016rh7",
        "description": "תרד הוא צמח חד שנתי בעל עלים ירוקים המשמש למאכל ולרפואה. מקור הצמח הוא ממרכז אסיה והוא גדל באזורים ממוזגים וגם בישראל. לתרד שלושה זנים עיקריים המסווגים על פי סוג העלים. טעמם של העלים וההרכב התזונתי שלהם משתנים לפי עונות השנה.\nמתרד אפשר להכין פשטידות וקציצות מסוגים שונים.\nבקרב היהודים ההרריים מכינים מתרד מאכל מסורתי לפסח - תרה. מאכל זה התקבל כמאכל הלאומי של דאגסטן."
    },
    {
        "id": "0cl46",
        "description": "לפת היא ירק ממשפחת המצליבים, המשמש למאכל וכמספוא. זהו צמח תרבותי, שהיה ידוע ביוון וברומא, בסין ובמצרים העתיקה וגם בישראל ועל כך מעידים המקורות שבמשנה.\nהלפת גדלה בייחוד בארצות של אקלים נח וממוזג. נזכרה במשנה \"הטומן לפת וצנונות תחת הגפן יג, אם היו מקצת עליו מגלין, אינו חושש לא משום כלאים, ולא משום שביעית, ולא משום מעשרות, ונטלים בשבת\" משנה כלאים א ט, בין ירקות הגינה.\nלפת טרייה מכילה 30 קלוריות ל-100 גרם ולפת מבושלת 28 קלוריות ל-100 גרם. הלפת היא אשרוש עם שושנת עלים בראשו והוא דומה לצנון בחיצוניותו ובאופן גידולו. גם הלפת היא גידול חד-שנתי חורפי. ידועים זנים כדוריים, עגולים-פחוסים ושיפודיים. הוא גידול רב-שימושי הנאכל טרי או כבוש והעלים הירוקים מבושלים כתרד.\nזרעי אחד מזני הלפת משמשים להכנת שמן קולזה - שמן בעל טעם חזק, המקובל לתיבול, במדינות כמו שווייץ."
    },
    {
        "id": "02d9p2",
        "description": "גַּרְגִּיר הנחלים הוא צמח עשבוני רב-שנתי ממשפחת המצליבים. בעבר השתייך לסוג Nasturtium ונקרא Nasturium officinale. הוא משמש בעיקר כירק ומכיל כמות גדולה של מינרלים, ויטמינים וחלבונים. שם נרדף הוא גַ‏רְגֵר הנחלים."
    },
    {
        "id": "05jsyz",
        "description": "עשב חיטה נוצר מהנבטה של זרעי חיטה והצמחתה לגובה של 10-15 ס\"מ. את העשב טוחנים במטחנה מיוחדת המפרישה את מיצי העשב והמיצוי שלו ניתן לשימוש בדרכים רבות ומועילות, בעיקר בשתייה.\nהנבט מכיל כלורופיל ברמות גבוהות, המקנה לו את צבעו הירוק. כמו כן, עשב החיטה מכיל ויטמינים רבים, מינרלים, סיבים, נוגדי חמצון וכל חומצות האמינו החיוניות .\nאת העשב ניתן להשיג בחנויות טבע, לשתות את המיץ בדוכנים שונים או לגדל בבית על מצע."
    },
    {
        "id": "0jtc5",
        "description": "אכילאה אלף העלה הוא צמח השייך למשפחת המורכבים. הצמח כולל כ-200 זני משנה אשר בתוכם פרחי בר ופרחי נוי גינתיים. חלק מהזנים הינם בעלי שיח וחלקם רב שנתיים. תקופת פריחת האכילאה היא מיוני ועד אוקטובר."
    },
    {
        "id": "015fr",
        "description": "הרפובליקה הפדרלית של ברזיל, המדינה הגדולה ביותר בשטחה ובאוכלוסייתה בדרום אמריקה, והחמישית בשטחה ובאוכלוסייתה בתבל.\nברזיל חולשת על שטח גדול, בין מרכז היבשת לבין האוקיינוס האטלנטי; זו המדינה המזרחית ביותר ביבשת אמריקה. ברזיל גובלת בעשר מדינות: כל מדינות דרום אמריקה, מלבד אקוואדור וצ'ילה. בדרום - באורוגוואי ובארגנטינה, בדרום מערב - בפרגוואי ובבוליביה, במערב - בפרו ובקולומביה, ובצפון - בוונצואלה, בגיאנה, בסורינאם ובגיאנה הצרפתית.\nברזיל בורכה באדמות חקלאות פוריות יחד עם יערות גשם עצומים, אשר המפורסם שבהם הוא יער האמזונאס. ניצול אוצרות הטבע של המדינה והתיעוש הנרחב שהתפתח בה, הפכו את ברזיל למעצמה כלכלית מובילה בדרום אמריקה ולמנהיגה אזורית. מדד הפיתוח האנושי של ברזיל הוא גבוה, על אף הפערים החברתיים הניכרים השוררים בין שכבות החברה הברזילאית.\nהמדינה נקראת על שם עץ הברזיל שגָּדַל בה בשפע עד אמצע המאה ה-16, שהוערך על ידי ראשוני המתיישבים האירופאים כמשאב טבע חשוב. שם העץ נגזר מן המילה \"בראזה\" שפירושה בפורטוגזית \"גחלת\", בהשראת הגוון הכתום-אדום של ליבת גזע עץ הברזיל. בראשיתה, הייתה ברזיל קולוניה פורטוגלית, ועל כן השפה הרשמית בה היא פורטוגזית, בשונה מרוב ארצות אמריקה הלטינית, בהן השפה העיקרית היא ספרדית."
    },
    {
        "id": "0d060g",
        "description": "קנדה היא המדינה השנייה בעולם בגודל שטחה, ואוכלוסייתה מונה כ-34 מיליון תושבים. קנדה היא פדרציה המורכבת מעשר פרובינציות ושלוש טריטוריות, והיא מונרכיה חוקתית ודמוקרטיה פרלמנטרית. קנדה היא המדינה הצפונית ביותר בצפון אמריקה. לקנדה גבול בודד, עם ארצות הברית, וזהו הגבול היבשתי הארוך בעולם.\nעיר הבירה של קנדה היא אוטווה, בה נמצא הפרלמנט ומקום מושבה של הממשלה הפדרלית וכן של המושל הכללי, המייצג את מלכת קנדה, אליזבת השנייה. קנדה היא מושבה בריטית לשעבר והיא המדינה הגדולה ביותר בחבר העמים הבריטי.\nקנדה היא מדינה מודרנית ומפותחת טכנולוגית. כלכלתה בנויה על שפע של חומרי גלם טבעיים. למרות זאת, כלכלתה אינה מוגבלת ליצוא חומרי גלם בלבד והיא מייצרת מוצרים רבים. במדדי השוואה בינלאומיים של איכות חיים מדורגת קנדה בין הראשונות בעולם."
    },
    {
        "id": "01p1v",
        "description": "הרפובליקה של צ'ילה או צ'ילה היא מדינה בחוף הדרום מערבי של אמריקה הדרומית, בשטח האדמה שבין הרי האנדים והאוקיינוס השקט. אורכה כ-4,300 ק\"מ ורוחבה נע בין 170 ק\"מ ל-370 ק\"מ. צ'ילה גובלת במדינות ארגנטינה במזרח, בוליביה בצפון מזרח ופרו בצפון. יחד עם אקוודור היא אחת משתי המדינות היחידות בדרום אמריקה שאינן גובלות בברזיל."
    },
    {
        "id": "0d05w3",
        "description": "הרפובליקה העממית של סין היא המדינה בעלת האוכלוסייה הגדולה בעולם, אשר מונה למעלה ממיליארד ורבע תושבים. הרפובליקה העממית של סין הוקמה בשנת 1949.\nסין העממית נמצאת במזרח אסיה, והיא המדינה הרביעית בשטחה בעולם. הרפובליקה העממית של סין גובלת עם 14 מדינות: קוריאה הצפונית, רוסיה, מונגוליה, קזחסטן, קירגיסטן, טג'יקיסטן, אפגניסטן, פקיסטן, הודו, נפאל, בהוטן, מיאנמר, לאוס ווייטנאם.\nהרפובליקה העממית של סין טוענת לבעלות על האי טאיוואן, הנמצא בשליטה של הרפובליקה הסינית, וכן מספר איים נוספים. המונח \"סין היבשתית\" בא לתת ביטוי להבדל בין שתי המדינות.\nהמשטר הסיני הוא משטר חד-מפלגתי הנשלט על ידי המפלגה הקומוניסטית של סין. זאת אף על פי שכיום רוב החוקרים לא מגדירים אותו כמשטר קומוניסטי או סוציאליסטי. התאגדויות הנחשבות סכנה עבור המשטר כגון הפאלון גונג ותנועות לשחרור טיבט נרדפות על ידי השלטונות ומחבריהם נמנעות לעתים תכופות זכויות האדם.\nכלכלת סין, נכון לשנת 2011, הינה השנייה בגודלה בעולם. למרות גודל כלכלתה, סין לא חברה בארגון המדינות המתועשות הן משום שהתמ\"ג לנפש נמוך בהשוואה למדינות המפותחות והן מסיבות פוליטיות אחרות. בעקבות צמיחתה המדהימה של כלכלת סין בשנים האחרונות מומחים רבים טוענים שסין תהפוך למעצמה הגדולה בעולם בעוד כמה עשרות שנים ואולי לפני כן."
    },
    {
        "id": "0d04z6",
        "description": "הרפובליקה של קובה היא מדינת אי בצפון האיים הקריביים, בין הים הקריבי, מפרץ מקסיקו והאוקיינוס האטלנטי. מצפון לקובה נמצאים ארצות הברית ואיי בהאמה, ממערב מקסיקו, מדרום איי קיימן וג'מייקה ומדרום-מזרח האיטי.\nקובה היא המדינה המאוכלסת ביותר באיים הקריביים. תרבותה ומנהגיה הושפעו מהתרבות האינדיאנית המקומית, מהאימפריה הספרדית ששלטה בה במשך קרוב ל-400 שנה ומהעבדים האפריקאים שהובאו אליה.\nמאז המהפכה הקובנית ב-1959, מתקיים בקובה משטר חד-מפלגתי קומוניסטי, שפיתח בה תשתיות ציבוריות ומערכות רווחה, חינוך ובריאות מסובסדות, אך גם הטיל מגבלות על זכויות האזרח בה. בינה לבין ארצות הברית שוררת מאז מתיחות שהגיעה לשיאה במספר תקריות בשנות השישים. ארצות הברית אף הטילה על קובה אמברגו שהשפיע על כלכלת המדינה, והפך אותה לתלויה בבעלת בריתה, ברית המועצות. לאחר התפרקות הגוש המזרחי פקד אותה משבר כלכלי חריף, שאילץ אותה לפתוח מעט את שעריה."
    },
    {
        "id": "03shp",
        "description": "הרפובליקה האסלאמית של איראן היא תאוקרטיה מסוג רפובליקה אסלאמית-שיעית בעלת מיעוט סוני, הנמצאת באסיה. היא גובלת באפגניסטן ובפקיסטן במזרח, בטורקמניסטן בצפון-מזרח, בארמניה ובאזרבייג'ן בצפון-מערב, בעיראק ובטורקיה במערב. למדינה קו חוף עם הים הכספי בצפון, ועם המפרץ הפרסי יחד עם מפרץ עומאן בדרום.\nעד 1935 נקראה איראן בשם פרס וזאת, ככל הנראה, על שם מחוז פארס, המחוז הדרומי באיראן. השם \"איראן\" מקורו עוד באימפריה הסאסאנית. באותה השנה נכנס המונח לשימוש בינלאומי."
    },
    {
        "id": "01znc_",
        "description": "הרפובליקה הטורקית היא מדינה במזרח התיכון. היא גובלת בדרום בים התיכון, בסוריה ובעיראק, במערב בים האגאי, בצפון-מערב ביוון ובבולגריה, בצפון בים השחור, בצפון-מזרח בגאורגיה ובמזרח בארמניה, באזרבייג'ן ובאיראן.\nהאזור בו שוכנת כיום טורקיה המודרנית היה ערש הולדתן של תרבויות חשובות, בהן האימפריות הביזאנטית והעות'מאנית. בשל המיקום האסטרטגי של טורקיה, בנקודת המפגש בין אסיה ואירופה, התרבות הטורקית היא מיזוג מיוחד במינו של המסורת המערבית והמזרחית. יש לה גם חשיבות גיאו-פוליטית אסטרטגית משמעותית.\nטורקיה היא רפובליקה חילונית, וחוקתית. מוסטפא כמאל אטאטורק בנה את המערכת הפוליטית שלה ב-1923, לאחר נפילת האימפריה העות'מאנית. טורקיה נמנתה עם החברות המייסדות של האומות המאוחדות, ושל ארגון המדינות האסלאמיות, והצטרפה לנאט\"ו ב-1952. מאז 2005, מנהלת טורקיה משא ומתן להצטרפות לאיחוד האירופי."
    },
    {
        "id": "0d0vqn",
        "description": "ממלכת שבדיה היא מדינה בסקנדינביה אשר בצפון אירופה, הגדולה מבין המדינות הנורדיות והשישית בגודל שטחה באירופה. היא גובלת בנורבגיה ממערב, בפינלנד מצפון-מזרח ובים הבלטי ובמפרץ הבוטני ממזרח. בדרום-מערב מפריד מצר קטגט את המדינה מדנמרק. בשל צפיפות האוכלוסין הנמוכה במדינה, נשמרו הנופים המייחדים את שבדיה ובהם היערות והשממות ההרריות."
    },
    {
        "id": "06mkj",
        "description": "ספרד או ממלכת ספרד היא מדינה בדרום מערב אירופה ושטחה נפרש על פני מרבית שטחו של חצי האי האיברי, אותו היא חולקת עם פורטוגל.\nחלק גדול מאדמתה נושק בדרום ובמזרח לים התיכון, למעט קו גבול יבשתי קצר עם גיברלטר; בצפונה, לאורך שרשרת הרי הפירנאים, היא גובלת בצרפת ובנסיכות הקטנה אנדורה ולחופי מפרץ ביסקאיה; במערב וצפון-מערב היא גובלת בפורטוגל ובאוקיינוס האטלנטי. בטריטוריה הספרדית כלולים האיים הבלאריים בים התיכון, הסמוכים לחוף המזרחי של חצי האי, והאיים הקנריים באוקיינוס האטלנטי, הסמוכים לחופי יבשת אפריקה. בנוסף, בשטחי ריבונותה של ספרד שתי הערים האוטונומיות סאוטה ומלייה, מעבר למיצר גיברלטר, הגובלות במרוקו שבצפון אפריקה. שטחה נפרש על פני 504,030 קמ\"ר והיא המדינה השנייה בגודלה במערב אירופה ובאיחוד האירופי, אחרי צרפת.\nעקב מיקומו, היה נתון שטח ספרד להשפעות חוץ ממקורות שונים, לעתים בו-זמנית, הן בתקופה הפרהיסטורית, והן לאורך השנים הארוכות בהן התגבשה ספרד לכדי ישות מדינית אחת. מאידך, הייתה לספרד השפעה חשובה מחוץ לגבולותיה ואף מעבר לים, בעיקר בעידן המודרני. בשנים אלה, הייתה האימפריה הספרדית רחבת ההיקף מעצמה עולמית, ועקב כך שגורה כיום שפתה העיקרית, הספרדית, בפיהם של מעל 400 מיליון בני אדם בעולם, רובם באמריקה הלטינית. החל משנת 1978, עקב מותו של החנרליסימו פרנקו שלוש שנים קודם לכן, ספרד היא דמוקרטיה פרלמנטרית הכפופה למונרכיה חוקתית. במונחים של תוצר לאומי גולמי ואיכות חיים נחשבת ספרד למדינה מפותחת. המדינה חברה באומות המאוחדות, האיחוד האירופי, נאטו, הארגון לשיתוף פעולה ולפיתוח כלכלי וארגון הסחר העולמי ומשתייכת לפי הגדרת כלכלנים לקבוצת מדינות ה-PIGS במדינות גוש האירו."
    },
    {
        "id": "0h7x",
        "description": "רפובליקת אוסטריה היא מדינה פדרלית במרכז אירופה המורכבת מ-9 מדינות. היא גובלת בליכטנשטיין ובשווייץ במערב, באיטליה ובסלובניה בדרום, בהונגריה ובסלובקיה במזרח ובגרמניה ובצ'כיה בצפון."
    },
    {
        "id": "03gj2",
        "description": "הונגריה, היא מדינה ללא מוצא לים הנמצאת במרכז אירופה. הונגריה גובלת באוסטריה, בסלובקיה, באוקראינה, ברומניה, בסרביה, בקרואטיה ובסלובניה."
    },
    {
        "id": "0345h",
        "description": "הרפובליקה הפדרלית של גרמניה היא מדינה במרכז אירופה, הנמנית עם המדינות המתועשות החזקות בתבל. בצפונה גובלת גרמניה בים הצפוני, בדנמרק, ובים הבלטי; במזרחה בפולין ובצ'כיה; בדרומה באוסטריה ובשווייץ ובמערבה היא גובלת בצרפת, בלוקסמבורג, בבלגיה ובהולנד. נהרות הריין, האלבה והדנובה חוצים את שטחה, במה שהקנה לה לאורך ההיסטוריה מעמד של מרכז כלכלי, מסחרי ותרבותי ביבשת כולה.\nגרמניה היא איחוד פדרלי הכולל שש-עשרה מדינות. היא לא התקיימה כמדינת לאום מאוחדת עד 1871, אף שהתרבות והשפה הגרמנית עתיקות הרבה יותר. במשך קרוב למילניום, עד 1806, הייתה גרמניה בבחינת מקבץ מדינות אוטונומיות למדי, במסגרת האימפריה הרומית הקדושה. בין 1815 ל-1867 התאגדו המדינות הגרמניות בקונפדרציה רופפת. תחת שרביטו של אוטו פון ביסמרק, אוחדו ב-1871 אותן מדינות למדינה גרמנית מאוחדת אחת שתועשה במהרה ורשמה זינוק כלכלי עצום, ואולם ניסיונותיה להשיג מעמד של מעצמה אירופית מן הדרג הראשון הגיעו לקצם עם תבוסתה במלחמת העולם הראשונה. הסנקציות והקנסות שספגה גרמניה מבעלות הברית לאחר המלחמה, וכן קשייה הכלכליים החמורים של רפובליקת ויימאר, כמו גם חוסר מוכנות כללי לקבל את הדמוקרטיה הובילו במידה רבה לעלייתם לשלטון של אדולף היטלר והמפלגה הנאצית, אשר סחפו בסופו של דבר את מדינתם למלחמת העולם השנייה, ובשואה שנתחוללה במהלכה נרצחו 6 מיליון יהודים בידי הנאצים. גרמניה הובסה בשנית ונכבשה על ידי בעלות הברית, ואולם לנוכח המלחמה הקרה פוצלה המדינה למערב גרמניה הפרו-מערבית ולמזרח גרמניה הנתמכת על ידי הסובייטים. בנפול הקומוניזם והגוש המזרחי, התאחדו שתי הגרמניות תחת הרפובליקה הפדרלית בשנת 1990. השוני בין מזרח ומערב, כמו גם אבטלה כרונית וצמיחה כלכלית איטית, מוסיפים להקשות על המדינה."
    },
    {
        "id": "05qhw",
        "description": "רפובליקת פולין היא מדינה במזרח אירופה, הגובלת בגרמניה במערב, בצ'כיה ובסלובקיה בדרום, באוקראינה ובבלארוס במזרח, ובליטא, ברוסיה ובים הבלטי בצפון.\nהמדינה הפולנית נוסדה לפני יותר מ-1,000 שנים תחת שושלת פיאסט, והגיעה לתור הזהב שלה לקראת סוף המאה ה-16 תחת השושלת היגיילונית, כאשר פולין הייתה אחת המדינות העשירות והחזקות ביותר באירופה. ב-3 במאי 1791 הצביע הסיים של ברית פולין-ליטא עבור קבלת חוקת מאי לפולין, החוקה הכתובה הראשונה באירופה והשנייה בעולם אחרי חוקת ארצות הברית. זמן קצר לאחר מכן חדלה פולין מלהתקיים, לאחר שחולקה על ידי שכנותיה: האימפריה הרוסית, אוסטריה ופרוסיה.\nפולין קיבלה את עצמאותה מחדש ב-1918 לאחר חתימת חוזה ורסאי. תקופה זו בתולדותיה של פולין נקראת הרפובליקה השנייה של פולין. בספטמבר 1939 פלשה גרמניה הנאצית לפולין וכבשה אותה, במהלך שפתח את מלחמת העולם השנייה. לאחר המלחמה הפכה פולין למדינת חסות של ברית המועצות. ב-1989, התקיימו בפולין בחירות חופשיות למחצה, הראשונות שנערכו בה מאז מלחמת העולם השנייה, ובהן השתתפה תנועת סולידריות שהנחילה תבוסה למפלגה הקומוניסטית. תקופה זו בתולדותיה של פולין נקראת הרפובליקה השלישית של פולין. בשנת 1997 נכתבה חוקה חדשה, ב-1999 הפכה פולין לחברה רשמית בברית נאט\"ו, וב-2004 הצטרפה המדינה לאיחוד האירופי."
    },
    {
        "id": "04g5k",
        "description": "הרפובליקה של לַטְבִיָה היא רפובליקה בצפון-מזרח אירופה. היא גובלת בים הבלטי, וידועה כאחת המדינות הבלטיות יחד עם אסטוניה וליטא, שגובלות בה מצפון ודרום בהתאמה. במזרח היא גובלת ברוסיה ובלארוס.\nבמשאל עם שנערך ב-20 בספטמבר 2003 הצביעו הלטבים בעד הצטרפות לאיחוד האירופי, והצטרפותה של לטביה נכנסה לתוקף ב-1 במאי 2004. לטביה גם הצטרפה לנאט\"ו ב-29 במרץ 2004."
    },
    {
        "id": "012wgb",
        "description": "אירלנד הוא אי באוקיינוס האטלנטי, 53° צפונית לקו המשווה, ו-8° מערבית לקו האורך של גריניץ'. בין אירלנד והאי הסמוך לו - בריטניה הגדולה - מפרידים הים האירי, התעלה הצפונית ותעלת סיינט ג'ורג'.\nשטח האי 84,421 קמ\"ר, הוא האי השלישי בגודלו באירופה והאי ה-20 בגודלו בעולם. אורכו 485 ק\"מ, רוחבו 275 ק\"מ, ואורך קו-החוף שלו 1,448 ק\"מ.\nהאי מחולק בין שתי מדינות - הרפובליקה של אירלנד, משתרעת על פני כחמש שישיות משטח האי, בשטח של 70,282 קמ\"ר, וצפון אירלנד, משתרעת על פני יתר האי, בחלקו הצפון-מזרחי.\nהאי מחולק לארבע פרובינציות - קונכט, אלסטר, לנסטר ומנסטר - ול-32 מחוזות. מתוך תשעת המחוזות המרכיבים את אלסטר, שישה מהווים את צפון אירלנד.\nעל אף החלוקה הפוליטית ישנה לתושבי האי היסטוריה משותפת ארוכה וכן שטחים רבים בהם מוסדרים חיי האי במסגרות כוללות שאינן מבדילות בין הדרום והצפון, כגון ספורט, הדת והאיגודים המקצועיים.\nערך זה עוסק במאפיינים הפיזיים של האי. לסקירה של התרבות, הגאוגרפיה, הפוליטיקה והאמנות באי, ראו את ערכי המדינות הנפרדות."
    },
    {
        "id": "03_r3",
        "description": "ג'מייקה היא מדינת אי השוכנת בים הקריבי, בסמוך למרכז אמריקה. מצפון למדינה מעבר לים נמצאת קובה, וממזרח האי היספניולה, שבמערבו האיטי ובמזרחו הרפובליקה הדומיניקנית."
    },
    {
        "id": "01crd5",
        "description": "הרפובליקה הסוציאליסטית של וייטנאם היא מדינה בדרום-מזרח אסיה אשר גובלת ברפובליקה העממית של סין בצפון, בלאוס ובקמבודיה במערב, ובמפרץ טונקין במזרח ובדרום. הרפובליקה במתכונתה הנוכחית קיימת משנת 1976, לאחר תום מלחמת וייטנאם וכיבושה של דרום וייטנאם על ידי צפון וייטנאם. אוכלוסיית וייטנאם מונה למעלה מ-90 מיליון בני אדם."
    },
    {
        "id": "015qh",
        "description": "הרפובליקה הבולגרית היא מדינה בחצי האי הבלקני, במזרח אירופה. היא גובלת ברומניה בצפון, בים השחור במזרח, ביוון ובטורקיה מדרום, ובמקדוניה ובסרביה במערב. מבחינה מנהלית, מחולקת בולגריה ל-28 מחוזות, סופיה היא בירת בולגריה וב-2011 נמנו בה 1.2 מיליון תושבים. לאורך גבולה הצפוני של המדינה עובר תוואי הדנובה ובמזרחה היא גובלת בים השחור. בבולגריה שני רכסי הרים מרכזיים הרי הבלקן והרודופי. שבטים תראקים התיישבו באזור בולגריה עוד במהלך המאה ה-12 לפנה\"ס, אך ההיסטוריה הלאומית הבולגרית החלה בשלהי המאה ה-7, תקופת האימפריה הבולגרית הראשונה אשר בראשית המאה ה-9 הפכה למעצמה אזורית וליריבתה של האימפריה הביזאנטית. במקביל אימצו הבולגרים את הנצרות האורתודכסית. ב-1018 עלה בידי הביזאנטים להכריע את הבולגרים והם איבדו את עצמאותם המדינית למשך 167 שנים. ב-1185 הוקמה האימפריה הבולגרית השנייה אשר הייתה לפרקים עצמאית ולפרקים וסלית של אורדת הזהב והאימפריה הביזאנטית. בשלהי המאה ה-14 פלש צבא האימפריה העות'מאנית לאזור בולגריה והכריע את הבולגרים. העות'מאנים שלטו בבולגריה עד לתבוסתם על ידי צבא האימפריה הרוסית במהלך המלחמה העות'מאנית-רוסית. לאחר המלחמה, הוקמה נסיכות בולגריה מתוקף סיכומי קונגרס ברלין.\nב-1908 הפכה בולגריה לממלכה תחת המלך פרדיננד הראשון. הבולגרים לחמו במלחמת הבלקן הראשונה, השנייה ובמלחמת העולם הראשונה ובכולן, לאחר הצלחות ראשוניות הובסו ואיבדו שטחים נרחבים ובכלל זה המוצא לים האגאי. במרבית שלבי מלחמת העולם השנייה, הייתה בולגריה בעלת בריתה של גרמניה הנאצית ואף חתמה על ההסכם התלת-צדדי. עם זאת, צבא בולגריה לא השתתף בפועל בקרבות לצד הוורמאכט. במהלך תקופה זו אימצה בולגריה מדיניות גזע והחילה על יהודי בולגריה את החוק להגנת האומה. במרץ 1943 גירשו הבולגרים לטרבלינקה את 11,343 יהודי תראקיה, מקדוניה הווארדארית ופירוט ונכשל נסיון גירושם של יהודי בולגריה \"הישנה\". בספטמבר 1944 הופל השלטון המלוכני בהפיכת חזית המולדת הבולגרית ובהמשך עלה בידי המפלגה הקומוניסטית להשתלט באלימות על המדינה והיא הפכה לרפובליקה עממית. בולגריה הייתה גרורה נאמנה של ברית המועצות וחברה בברית ורשה. טודור ז'יבקוב היה שליטה בפועל של בולגריה למשך מרבית שנות השלטון הקומוניסטי והוא הפך לסמלה של התקופה. אירוע סתיו העמים לא פסחו של המדינה, ב-1989 הודח ז'יבקוב וב-1991 הפכה המדינה לרפובליקה והונהגה חוקה חדשה. בולגריה היא דמוקרטיה פרלמנטרית, נשיאה נבחר אחת ל-5 שנים ובפרלמנט הבולגרי 240 חברים."
    },
    {
        "id": "04w8f",
        "description": "מונגוליה היא מדינה ללא מוצא לים במזרח אסיה. היא גובלת ברוסיה בצפון וברפובליקה העממית של סין בדרום."
    },
    {
        "id": "06q1r",
        "description": "סקוטלנד, או בגאלית סקוטית אַלָפָּה, היא מדינה בצפון-מערב אירופה ואחד מארבעת החלקים של הממלכה המאוחדת. סקוטלנד הייתה בעבר ממלכה עצמאית בצפונו של האי הבריטי עד שאוחדה עם אנגליה בראשית המאה ה-18."
    },
    {
        "id": "0chghy",
        "description": "אוסטרליה הוא שמה של ישות גאוגרפית בדרום כדור הארץ וכן של מדינה השולטת בישות זו.\nכישות גאוגרפית, אוסטרליה היא היבשת הקטנה ביותר בעולם או האי הגדול ביותר בעולם. שטחה הוא 7.7 מיליון קמ\"ר בקירוב, והיא גובלת באוקיינוס השקט ובאוקיינוס ההודי, מדרום-מזרח ליבשת אסיה. אוסטרליה היא היבשת היחידה הנשלטת כולה על ידי מדינה אחת, אף שלעתים מחשיבים אותה כחלק מאזור גאוגרפי ותרבותי בשם אוקיאניה, הכולל מדינות וטריטוריות נוספות בתחום האוקיינוס השקט.\nהמדינה אוסטרליה או קהיליית אוסטרליה היא פדרציה המאגדת בתוכה שש מדינות ושתי טריטוריות. המדינות הן ניו סאות' ויילס, ויקטוריה, קווינסלנד, אוסטרליה הדרומית, אוסטרליה המערבית וטסמניה. הטריטוריות הן הטריטוריה הצפונית וטריטוריית הבירה האוסטרלית. שיטת המשטר באוסטרליה היא מונרכיה חוקתית; בראש המדינה, נכון לשנת 2011, עומדת מלכת הממלכה המאוחדת, אליזבת השנייה. אוסטרליה היא אחת המדינות המשתייכות לממלכות חבר העמים הבריטי.\nהאוכלוסייה באוסטרליה כיום כוללת ברובה את האדם הלבן ממוצא בריטי. תושביה המקוריים של אוסטרליה וילידי המקום הם כהי עור, מכונים אבוריג'ינים, ומהווים כיום מעט יותר מ-2 אחוזים מאוכלוסיית היבשת."
    },
    {
        "id": "035v3",
        "description": "גרינלנד הוא אי גדול בצפון האוקיינוס האטלנטי, המוקף באוקיינוס האטלנטי מדרום, האוקיינוס הארקטי מצפון, ים גרינלנד ממזרח ומפרץ באפין ממערב. גרינלנד היא טריטוריה דנית בעלת שלטון עצמי.\nגרינלנד הייתה אחת ממושבות הכתר הנורבגי עד 1814. בשנה זו עבר האי לרשות דנמרק והיא הפכה לחלק אינטגרלי מממלכת דנמרק ב-1953. ב-1 במאי 1979 היא קיבלה אוטונומיה על ידי הפרלמנט הדני; ההחלטה נכנסה לתוקף בשנה שלאחר מכן. בנובמבר 2008 75.54% מתושבי האי הצביעו בעד הרחבת האוטונומיה מדנמרק במסגרת משאל עם שנערך באי; ההחלטה נכנסה לתוקף ב־21 ביוני 2009‏‏‏‏. מלכת דנמרק מרגרטה השנייה נשארה ראש המדינה של גרינלנד."
    },
    {
        "id": "0jgx",
        "description": "רפובליקת ארמניה היא מדינה הממוקמת בדרום-קווקז בדרום-מערב אסיה, בין הים השחור והים הכספי. על-אף מיקומה הגאוגרפי, מבחינה היסטורית ופוליטית קשורה ארמניה למדינות אירופה. המדינה גובלת בטורקיה, בגאורגיה, באזרבייג'ן ובאיראן."
    },
    {
        "id": "03_3d",
        "description": "יפן היא מדינת איים בצפון-מערב האוקיינוס השקט, הנמצאת ביבשת אסיה. למרות היותה מדינה בינונית מבחינת שטחה, יפן היא המדינה השישית בעולם מבחינה תעשייתית, והמדינה השלישית מבחינת עוצמתה הכלכלית, בחישוב לפי תמ\"ג. יפן מכונה גם בשם: \"ארץ השמש העולה\" או \"ארץ שמונת האיים הגדולים\".\nיפן היא ארכיפלג של 6,852 איים. האיים הראשיים הוקאידו, הונשו, שיקוקו, וקיושו מהווים 97% משטחה היבשתי של יפן. אוכלוסייתה של יפן מונה למעלה מ-126 מיליון איש, והיא המדינה העשירית בגודלה מבחינת אוכלוסייה. על פי האו\"ם וארגון הבריאות העולמי, יפן היא המדינה שתוחלת החיים בה היא הגבוהה בעולם. מטרופולין טוקיו רבתי, בירת יפן, הוא אזור המטרופולין הגדול בעולם ובו למעלה מ-30 מיליון תושבים."
    },
    {
        "id": "019rg5",
        "description": "קניה היא מדינה במזרח אפריקה, הגובלת באתיופיה, בסומליה, בדרום סודאן, בטנזניה, באוגנדה ובאוקיינוס ההודי. עיר הבירה והעיר הגדולה ביותר בקניה היא ניירובי. המדינה קרויה על שם הר קניה המצוי בשטחה."
    },
    {
        "id": "0f6kx",
        "description": "יום שני הוא היום השני מצאת השבת. בחלק ממדינות אירופה ועל-פי תקן ISO-8601, זהו היום הראשון בשבוע. בכל מדינות אירופה ואמריקה זהו היום הראשון בשבוע-העבודה."
    },
    {
        "id": "0f7_n",
        "description": "יום שלישי הוא היום השלישי מצאת השבת. בחלק ממדינות אירופה ועל-פי תקן ISO-8601 הוא נחשב ליום השני בשבוע. מקובל לקשר יום זה עם כוכב הלכת מרס, ומכאן שמו בחלק מלשונות אירופה. בבודהיזם הטיבטי יום שלישי הוא יום המנוחה."
    },
    {
        "id": "0f7_4",
        "description": "יום רביעי הוא היום הרביעי מצאת השבת. בחלק ממדינות אירופה ובתקן ISO-8601 הוא נחשב ליום השלישי בשבוע. בחלק מהמדינות המוסלמיות זהו היום האחרון בשבוע העבודה."
    },
    {
        "id": "0f7zn",
        "description": "יום חמישי הוא היום החמישי מצאת השבת. בחלק ממדינות אירופה ובתקן ISO-8601 הוא נחשב ליום הרביעי בשבוע."
    },
    {
        "id": "0f7z4",
        "description": "יום שישי הוא היום השישי מצאת השבת שלפניו, והוא ערב השבת שאחריו. בחלק ממדינות אירופה ובתקן ISO-8601, זהו היום החמישי בשבוע.\nבכל מדינות אירופה ואמריקה זהו היום האחרון בשבוע-העבודה. באסלאם זהו יום המנוחה השבועי, והוא משמש ככזה במדינות מוסלמיות ברחבי העולם. בקרב היהודים יום שישי מתאפיין בהכנות לשבת."
    },
    {
        "id": "0f7yn",
        "description": "יוֹם הַשַׁבָּת‏‏ הוא היום השביעי בשבוע. בחלק ממדינות אירופה ובתקן ISO-8601 זהו היום השישי בשבוע."
    },
    {
        "id": "0f6ld",
        "description": "יום ראשון הוא היום הראשון בשבוע למניין הימים מן השבת. זהו יום קדוש כמעט בכל העדות הנוצריות ויום מנוחה במדינות אירופה ואמריקה. לפיכך, בחלק ממדינות העולם, ועל פי תקן ISO-8601, זהו היום השביעי בשבוע וחלק מימי סוף השבוע. מקובל לקשור את יום ראשון לשמש, ולכן הוא מכונה בלשונות רבות \"יום השמש\", למשל באנגלית – Sunday. כמו כן, בהשפעה נוצרית, הוא מכונה \"יום האדון\" בלשונות אחרות, למשל בספרדית – Domingo."
    },
    {
        "id": "06m_p",
        "description": "הַשֶמֶשׁ היא כוכב במרכז מערכת השמש, וכוכב הסדרה הראשית מסוג G.\nכדור הארץ וגופים נוספים חגים סביב השמש במסלול קבוע עקב כוח המשיכה שלה.\nמסת השמש היא 99.86% מכלל המסה הידועה של מערכת השמש, והשפעתה על הגופים השונים בה רבה מאוד. כוח המשיכה הרב של השמש מושך חומר פנימה, ואילו רוח השמש שנפלטת כתוצאה מהפעילות התרמו-גרעינית דוחפת את אותם הגופים החוצה. הגופים הגדולים במערכת השמש מצויים במסלולים יציבים של סיבוב סביב השמש, כאשר כח הכבידה של השמש הוא הכח המחזיק אותם במסלול, ומונע מהם לברוח לחלל הרחוק. מסלולי הגופים נקבעים על ידי האינטראקציה הכבידתית בין כל הגופים במערכת השמש, אם כי השמש עצמה היא הגורם הדומיננטי ובקירוב ראשון, המסלולים הם מסלולים אליפטיים קפלריאניים. יתרה מזאת, האנרגיה של קרינת השמש תומכת בכל החיים בכדור הארץ ומניעה את האקלים ומזג האוויר הגלובלי.\nהשמש ידועה גם בשם \"חמה\", ולעתים מכונה בשם הלטיני סוֹל או בשם היווני הֶלְיוֹס. במיתולוגיה הכנענית, קרויה אלת השמש \"שפש\" או \"שמש\".\n\nהסמל האסטרולוגי והאסטרונומי של השמש מורכב מעיגול שבמרכזו נקודה - - על אף שנראה שהסמל מציין את מיקום השמש במרכז מערכת השמש, הוא קדם לתפיסה ההליוצנטרית."
    },
    {
        "id": "09cy8",
        "description": "כוכב חמה הוא כוכב הלכת הקרוב ביותר לשמש. מרחקו הממוצע ממנה הוא כ־58,000,000 קילומטרים, שהם כ־0.387 של יחידה אסטרונומית. מבחינת גודל מסתו הוא כוכב הלכת השמיני במערכת השמש. לכוכב חמה אין ירחים. את חמה ביקרה מרינר 10 והגשושית MESSENGER."
    },
    {
        "id": "09bcm",
        "description": "נוגה הוא כוכב הלכת השני במרחקו מהשמש והקרוב ביותר לכדור הארץ הן במרחקו והן בממדיו. נוגה הוא כוכב לכת ארצי שהרכבו דומה לכדור הארץ."
    },
    {
        "id": "02j71",
        "description": "כדור הארץ הוא כוכב לכת במערכת השמש, השלישי במרחקו מהשמש, והחמישי בגודלו במערכת. הוא נוצר לפני כ-4.54 מיליארד שנים וכ-20-30 מיליון שנים לאחר מכן רכש את הלוויין הטבעי היחיד סביבו, הירח. כמיליארד שנים לאחר היווצרותו הופיעו בו התאים החיים הראשונים. כיום הוא הגורם השמימי היחיד המוכר לאדם שעליו יש צורות חיים כלשהן."
    },
    {
        "id": "09cws",
        "description": "מאדים הוא כוכב הלכת הרביעי במערכת השמש. זהו כוכב הלכת החיצוני שמסלולו הוא הקרוב ביותר למסלול כדור הארץ ואחד מכוכבי הלכת הקטנים ביותר במערכת השמש. כמו כן הוא כוכב הלכת הארצי הרחוק ביותר מהשמש. למאדים שני ירחים קטנים, פובוס ודימוס, שניהם קטנים ובעלי צורה משונה. משערים שאלו אסטרואידים שנלכדו על ידי כוח המשיכה של מאדים. סמלו מייצג את המגן והחנית של האל מרס: עיגול עם חץ קטן."
    },
    {
        "id": "09q84",
        "description": "צדק הוא כוכב הלכת החמישי מהשמש והראשון בקטגוריית כוכבי הלכת הגזיים. הוא גם מסווג בתת-הקטגוריה ענק גז. הוא כוכב הלכת בעל המסה הגדולה ביותר במערכת השמש, ועשוי בעיקר מגז. כ-90% ממסתו הם מימן וכ-10% הליום."
    },
    {
        "id": "0c3s8",
        "description": "שַׁבְּתַאי הוא כוכב הלכת השישי במרחקו מהשמש והשני בסדרת כוכבי הלכת הגזיים."
    },
    {
        "id": "0c3ss",
        "description": "אורנוס הוא כוכב הלכת השביעי במרחקו מן השמש והוא מצוי במרחק ממוצע של 19.1914 יחידות אסטרונומיות ממנה. אורנוס נמנה עם ארבעת ענקי הגזים והוא מסווג בתת-הקטגוריה ענק קרח. הוא מורכב בעיקר ממימן והליום ובמרכזו ישנה ליבה מותכת של ברזל וסיליקטים המוקפת בשכבה עבה של קרח, מתאן ואמוניה. מעבר לשכבות המוצקות משתרעת האטמוספירה העבה המורכבת מימן והליום."
    },
    {
        "id": "0c31h",
        "description": "נפטון הוא כוכב הלכת השמיני במערכת השמש. הוא הקטן והמרוחק בין ארבעת ענקי הגזים והוא מסווג בתת-הקטגוריה ענק קרח בגלל היותו מכוסה בשכבת מים וקרח. נפטון, הקרוי על שמו של נפטון, אל הים במיתולוגיה הרומית, נמצא בתהודה מסלולית עם כוכב הלכת הננסי פלוטו."
    },
    {
        "id": "0jwy",
        "description": "טלה הוא המזל הראשון בגלגל המזלות, סמלו הוא והוא אחד המזלות המוכרים העתיקים ביותר. הוא נקבע להיות הראשון מכיוון שבעבר, השמש נמצאה בו בנקודת השוויון האביבית, כך שהכוכב הבהיר שבו זרח מעט לפני זריחת השמש. כיום, עקב נקיפת ציר כדור הארץ ונדידתן של נקודות השוויון, השמש נמצאת ביום השוויון האביבי במזל דגים, ובמזל טלה היא נמצאת מסוף אפריל ועד לאמצע מאי."
    },
    {
        "id": "07cqw",
        "description": "שור הוא המזל השני בגלגל המזלות, בין טלה לתאומים. סמלו הוא . השמש נמצאת בקבוצה זו מאמצע מאי עד לסוף יוני.הקבוצה בולטת בעיקר בזכות הכוכב אלדברן."
    },
    {
        "id": "077r8d",
        "description": "תאומים הוא המזל השלישי בגלגל המזלות, בין שור לסרטן. סמלו הוא והשמש עוברת דרכו מסוף יוני עד סוף יולי ובו היא מגיעה לנקודה הצפונית ביותר בתנועתה המדומה על פני השמיים. הקבוצה בולטת בעיקר בזכות שני הכוכבים הבהירים שבה קסטור ופולוקס על שם התאומים המיתולוגיים קסטור ופולוקס שגם נתנו לה את שמה."
    },
    {
        "id": "0qck6",
        "description": "סרטן הוא המזל הרביעי בגלגל המזלות, בין תאומים לאריה. סמלו הוא . זהו אחד המזלות המוכרים העתיקים ביותר, למרות שקבוצת הכוכבים עצמה עמומה למדי ואין בה כוכבים בהירים כלל.\nמאחר שהיפוך הקיץ ביוני אירע בעת העתיקה בעת שהשמש הייתה במזל סרטן, מכונה עד היום קו הרוחב בחצי הכדור הצפוני בו השמש יכולה להיראות ישירות מעל ראשו של הצופה חוג הסרטן. כיום בזמן היפוך הקיץ נמצאת השמש בקבוצת תאומים."
    },
    {
        "id": "04h2q",
        "description": "אריה היא קבוצת כוכבים על גלגל המזלות ששוכנת בין סרטן במערב ובתולה במזרח."
    },
    {
        "id": "07yt9",
        "description": "קבוצת הכוכבים בתולה מכסה שטח ניכר משמי הקיץ. קבוצת בתולה היא גם מזל מאחר שהשמש חוצה את הקבוצה במסלולה השנתי."
    },
    {
        "id": "04h36",
        "description": "מאזניים היא קבוצת כוכבים על גלגל המזלות ששוכנת בין בתולה במערב ועקרב במזרח. השמש נמצאת בקבוצה זו במהלך נובמבר. בעבר הייתה קבוצה זו חלק מקבוצת עקרב וכוכביה הבהירים היו הצבתות שלו."
    },
    {
        "id": "06pgz",
        "description": "קבוצת הכוכבים עקרב, סימון:, היא אחת מקבוצות הכוכבים הבולטות ביותר בחצי הדרומי של השמים המכילה לא פחות מ-13 כוכבים עם בהירות מדרגה קטנה מ-3. עקרב היא גם קבוצת הכוכבים השמינית בגלגל המזלות והשמש עוברת דרכה בסוף נובמבר."
    },
    {
        "id": "06pgg",
        "description": "קשת היא קבוצת כוכבים על גלגל המזלות ששוכנת בין עקרב במערב וגדי במזרח. השמש נמצאת בקבוצה זו מסוף דצמבר עד לסוף ינואר ובה היא מגיעה לנקודה הדרומית ביותר במסלולה המדומה על פני השמיים. מרכז שביל החלב נמצא בקבוצה זו שעשירה בערפיליות ובצבירי כוכבים, וחור שחור על מסיבי אשר ככל הנראה מניע את גלקסיית שביל החלב ומתפקד כגרעין גלקטי."
    },
    {
        "id": "01nk9",
        "description": "גדי הוא המזל ה-10 בגלגל המזלות, בין קשת לדלי, סמלו הוא והוא אחד המזלות המוכרים העתיקים ביותר, אף על פי שבקבוצה אין כוכבים בהירים במיוחד. הקבוצה נמצאת בשוליו של האזור שנקרא לעתים 'הים', שבו נמצאות קבוצות הקשורות למים כמו ארידנוס, לווייתן, דגים, דלי ועוד, והיא מסמלת עז ים - יצור שחציו עז וחציו דג.\nמאחר שהיפוך החורף בדצמבר אירע בעת העתיקה בעת שהשמש הייתה במזל גדי, מכונה עד היום קו הרוחב בחצי הכדור הדרומי, בו השמש נראית ישירות מעל ראשו של הצופה ביום ההיפוך, חוג הגדי. כיום, עקב נקיפת ציר כדור הארץ ונדידתן של נקודות ההיפוך, השמש נמצאת ביום ההיפוך החורפי במזל קשת, ובמזל גדי היא נמצאת מסוף ינואר ועד לאמצע פברואר."
    },
    {
        "id": "0jxf",
        "description": "דלי הוא המזל ה-11 בגלגל המזלות, בין גדי לדגים והשמש עוברת בו בין אמצע פברואר לאמצע מרץ. סמלו הוא - זרם מים והוא בדרך כלל מתואר כאיש השופך מים מתוך כד. זהו אחד המזלות המוכרים העתיקים ביותר, והאזור בו הוא ממוקם נקרא לעתים 'הים' הודות למזלות המימיים האחרים שנמצאים בו: ארידנוס, לווייתן, דגים ועוד. לעתים מתואר נהר הארידנוס כנובע מהדלי של נושא המים."
    },
    {
        "id": "05s7n",
        "description": "דגים הוא המזל ה-12 בגלגל המזלות, בין דלי לטלה והשמש עוברת בו בין אמצע מרץ לסוף אפריל. ב-21 במרץ השמש חוצה את קו המשווה השמימי בקבוצת כוכבים זו. סמלו הוא - זוג דגים. הוא ממוקם באזור של השמים הנקרא לעתים 'הים' הודות למזלות המימיים האחרים שנמצאים בו: ארידנוס, לווייתן, דלי ועוד. בקבוצה אין כוכבים בהירים כלל."
    },
    {
        "id": "02vx4",
        "description": "כדורגל הוא ענף ספורט קבוצתי פופולרי הנפוץ ברחבי העולם. במשחק משתתפות שתי קבוצות, שמטרת כל אחת היא להכניס את כדור המשחק לתוך שערה של השנייה. כל קבוצה מונה אחד עשר שחקנים, אם כי ישנן גרסאות בנות מספר נמוך יותר של משתתפים ובין מקורות המשחק גם גרסאות המוניות. הכדורגל נחשב לספורט הפופולרי ביותר בעולם, וכ-240 מיליון איש ברחבי העולם משחקים כדורגל באופן סדיר. במסגרת הענף פועלים כ-300,000 מועדונים מקצועיים הרשומים בגופים הרשמיים המנהלים אותו.\nבמשחקים מקצועיים הקבוצות משחקות על משטח דשא שטוח ומלבני. משני עבריו הצרים של המגרש ממוקמים שערים והנקודות במשחק מושגות על ידי החדרת הכדור לתחומיו, דבר המכונה כ\"הבקעת גול\" או \"כיבוש שער\". על השער מגן באופן ישיר השוער. הנעת הכדור מתבצעת בעיקר באמצעות הרגליים. כמו כן מותר לשחקנים להשתמש בכל איבר אחר מלבד הידיים על מנת להניע את הכדור. רק השוער רשאי לגעת בכדור בידיו בנוסף לרגליו, אך רק בתחום מוגדר הסמוך לשערו ובתנאי שהכדור לא נמסר לו מרגלי שחקני קבוצתו.\nהניצחון במשחק מוגדר על פי צבירת נקודות, כלומר - על ידי הבקעת שערים. במשחקים מקצועיים המנצחת היא הקבוצה שזכתה למרב הנקודות בתום 90 דקות המשחק, המחולקות לשתי מחציות בנות 45 דקות כל אחת. במקרה שמספר הנקודות בסיום שווה, המשחק מסתיים בתיקו. במסגרות מסוימות המחייבות הכרעה, כגון תחרויות הנערכות בשיטת גביע, תוצאת תיקו גוררת הארכה של המשחק עד להכרעה או משחק חוזר."
    },
    {
        "id": "0jm_",
        "description": "פוטבול אמריקאי הוא משחק כדור קבוצתי המשלב כוח, מהירות, זריזות, טכניקה ואגרסיביות במטרה להכניס את הכדור לאזור בסוף שטח הקבוצה היריבה המכונה אנד זון. מקורו של המשחק - בדומה למשחק הכדורגל - הוא במשחקי כדור שהיו נפוצים באנגליה במאה ה-19. כדור הפוטבול אליפטי ומחודד בשני קצותיו."
    },
    {
        "id": "018w8",
        "description": "כדורסל הוא משחק כדור אותו משחקות זו כנגד זו שתי קבוצות בנות חמישה כדורסלנים כל אחת, והוא אחד מענפי הספורט התחרותי הפופולרים ביותר בעולם, ובפרט אחד הנפוצים בעולם המערבי.\nמטרת המשחק היא לצבור יותר נקודות מאשר הקבוצה היריבה. הנקודות מושגות על ידי השחלת הכדור דרך חישוק הסל של הקבוצה היריבה, בזריקה או בהטבעה. קבוצת כדורסל עשויה להתארגן למשחק חד-פעמי, אך בספורט התחרותי פועלת קבוצת כדורסל קבועה במסגרת מועדון כדורסל. פעמים רבות משמש המונח \"קבוצת כדורסל\" במשמעות של \"מועדון כדורסל\"."
    },
    {
        "id": "018jz",
        "description": "כדור בסיס או בייסבול הוא ספורט קבוצתי שבו כדור קשה וקטן בגודל של אגרוף נזרק ונחבט על ידי מחבט. הניקוד כרוך בריצה ונגיעה בסימנים על האדמה הנקראים \"בסיסים\", ומכאן שמו של המשחק. כדור המשחק עצמו נקרא גם הוא בייסבול. כדור בסיס נקרא לעתים \"הארדבול\" כדי להבדיל את משחק זה ממשחקים דומים לו כמו הסופטבול ואחרים. מטרת המשחק היא להביא שחקן אל בסיס הבית מבלי שנפסל במהלך הריצה.\nהמשחק נפוץ בעיקר בארצות הברית, בה הוא נחשב כספורט לאומי. הליגה הבכירה בצפון אמריקה נקראת MLB והיא מורכבת משתי ליגות, הנשיונל ליג והאמריקן ליג, כל אחת מהן מחולקת לבתים לפי אזור גאוגרפי: מזרח, מרכז ומערב."
    },
    {
        "id": "07bs0",
        "description": "טניס הוא משחק כדור הנערך בין שני שחקנים או שני זוגות שחקנים. מטרת המשחק היא לחבוט כדור גומי חלול באמצעות מחבט אל עבר צידו השני של המגרש.\nהטניס, המכונה גם \"הספורט הלבן\", הוא ספורט אולימפי הנחשב לפופולרי במדינות רבות ברחבי העולם, והוא הספורט השביעי בעולם בפופולריותו. טניס נכלל במשחקים האולימפיים בעת המודרנית מאולימפיאדת אתונה ועד אולימפיאדת פריז. לאחר 64 שנים בהן לא היה הטניס חלק מהתוכנית האולימפית הוא שב אליה באולימפיאדת סיאול ומאז מהווה ענף אולימפי קבוע.\nהגוף המנהל את הענף בעולם הוא הפדרציה הבינלאומית לטניס בה חברות 206 מדינות. הגוף המנהל את הענף בישראל הוא איגוד הטניס בישראל, החבר ב-ITF מאז 1950."
    },
    {
        "id": "01cgz",
        "description": "איגרוף הוא ענף ספורט המוכר עוד מימי קדם, ובו שני ספורטאים מתמודדים על הניצחון בקרב אגרופים.\nבאיגרוף ספורטיבי מודרני המתחרים לובשים כפפות מרופדות ומתחרים בתוך זירה במסגרת חוקים מוגדרים היטב. באיגרוף חובבני, המתאגרפים חובשים גם כובעי מגן מרופדים ומגיני שיניים."
    },
    {
        "id": "03tmr",
        "description": "הוקי קרח הוא ענף ספורט קבוצתי קצבי ומהיר אותו משחקים תוך כדי החלקה על קרח, ובאמצעות מקלות ייעודיים בעלי להב מעוקל, המשמשים על מנת לחבוט דיסקית עשויה גומי מגופר אל תוך שער הקבוצה היריבה כדי להבקיע אותו. הקבוצה שהבקיעה יותר שערים מיריבתה היא המנצחת במשחק.\nהמשחק משוחק בזירת קרח מלבנית בעלת פינות מעוגלות, הסגורה סביבה בקירות נמוכים ועליהם לוחות עשויים זכוכית אקרילית שקופה, על מנת למנוע מהדיסקית או משחקנים שספגו תיקול להיזרק החוצה מזירת הקרח מצד אחד, ולאפשר לקהל צפייה במתרחש מצד שני. מבנה הזירה מאפשר המשך המשחק לאחר שהדיסקית פוגעת בקירות או בלוחות.\nמשחק באורך מלא, ללא הארכה, משוחק בשלושה שלישים בני 20 דקות כל אחד, וקבוצה בהרכב מלא על הקרח - אם אין שחקנים מורחקים בשל עבירות שביצעו - כוללת שוער וחמישה שחקני שדה.\nהגוף המנהל את הענף בעולם הוא פדרציית ההוקי קרח הבינלאומית בה חברות 72 מדינות. הגוף המנהל את הענף בישראל הוא התאחדות ההוקי קרח הישראלית, החברה ב-IIHF מאז 1991.\nמולדת הענף היא קנדה והוא נחשב לחלק מהותי מתרבותה, ואף נחשב בה רשמית למשחק הלאומי של החורף.‏ הענף פופולרי גם בארצות הברית, במדינות סקנדינביה וכן במרכז ובמזרח אירופה. מדינות אלו שולטות בענף ההוקי קרח, כאשר מאז 1920 כל המדליות האולימפיות לגברים, למעט שש, וכל המדליות האולימפיות לנשים, הוענקו לנבחרות אלו.‏‏ ליגות מצליחות קיימות גם בשווייץ, בגרמניה ובאוסטריה.‏"
    },
    {
        "id": "07_53",
        "description": "כדורעף הוא ענף ספורט תחרותי ואולימפי של משחקי כדור, בו משחקות שתי קבוצות במגרש המורכב משני חלקים ואשר באמצעו עוברת רשת שמפרידה בין שני חלקי המגרש. המטרה במשחק היא לגרום לכדור לפגוע במגרש היריב, תוך העברתו מעל הרשת דרך תחום המעבר. כל קבוצה יכולה לגעת עד 3 נגיעות, מסוגים חוקיים מסוימים בכדור, כדי להעביר את הכדור לקבוצה השנייה מעל הרשת דרך תחום המעבר. גרסה נוספת של כדורעף היא כדורעף חופים.\nתחרויות בין קבוצות כדורעף נערכות במסגרת ליגת כדורעף, במסגרת משחקי גביע, בתחרויות בינלאומיות ובטורנירים למיניהם."
    },
    {
        "id": "037hz",
        "description": "גולף הוא משחק כדור שבו על השחקן להעיף כדור קטן לאורך מסלול שעיקרו דשא טבעי באמצעות מחבטים ולבסוף לקלוע את הכדור לתוך גומה בקרקע שבקצה המסלול - וכל זאת במספר מינימלי של חבטות בכדור.\nמשחק הגולף מחייב ריכוז, הפעלה מבוקרת של הגוף וקואורדינציה יותר מאשר כוח פיזי ומהירות, ולכן הוא פופולרי מאוד בכל הגילאים, כולל פנסיונרים וקשישים. משחק מלא אורך 3-4 שעות בקצב מתון. גורם משיכה נוסף של המשחק הוא קיומו באוויר הפתוח בסביבה שופעת דשא ועצים. סיבות אלה הפכו את משחק הגולף גם לפעילות חברתית, לא פחות מהיותו ענף ספורט.\nמקורו של משחק הגולף באנגליה ובסקוטלנד במאה ה-18. מקובל לייחס את המשחק לשעשוע של סקוטים, שחבטו באבנים וניסו לקלוע אותן אל תוך מאורות ארנבים. השעשוע הזה התמסד, את מקום האבנים תפס כדור עשוי עור וממולא נוצות דחוסות, מחבטים מעץ וברזל תוכננו כך שאפשר יהיה לחבוט בכדור במדויק, וחוקים נקבעו למשחק החדש. באמצע המאה ה-19 נקבע מספר הגומות במגרש גולף על 18. מסקוטלנד ואנגליה פשט המשחק לארצות אחרות דוברות אנגלית, ובראשן דרום אפריקה וארצות הברית, ומשם למדינות רבות אחרות ברחבי תבל.\nבמשך שנים רבות נחשב המשחק כאריסטוקרטי ויכלו להשתתף בו רק בני המעמד העליון, כשבני המעמד התחתון יכלו לעלות על מגרש הגולף רק כנערי כדור ‏‏, הנושאים את התיק עם מוטות המשחק. אולם בשנות ה-40 של המאה ה-20, החלה מגמה זו להשתנות‏‏."
    },
    {
        "id": "01sgl",
        "description": "רכיבה על אופניים היא אחת מצורות התנועה המרכזיות בחלקים מסוימים של העולם. במדינות מתפתחות זהו כלי תחבורה נפוץ מטעמי עלות, ואילו במטרופולינים רבות באירופה וצפון אמריקה האופניים הם כלי תחבורה מהיר ונוח בתנועה הסואנת. אופניים משמשים גם ככלי עבודה, להסעת משא או אנשים, או למופעים אקרובטיים מול קהל. רכיבה על אופניים היא גם פעילות פנאי כדי לשמור על הבריאות או במסגרת פעילות ספורטיבית.\nמדי שנה נערכים מירוצי אופניים מקצועניים, המפורסמים שבהם הם הטור דה פרנס והג'ירו ד'איטליה לאופני כביש, ותחרויות אחרות לאופני הרים או אופני BMX. דגמי אופניים מיוחדים מתאימים גם לתחרויות במסגרת ספורט נכים, כגון אופני טנדם או אופני יד."
    },
    {
        "id": "06z6r",
        "description": "שחייה תחרותית היא ענף ספורט אולימפי שמתבסס על שחייה עממית. המטרה בשחייה תחרותית היא לקבוע את הזמן המהיר ביותר. שחייה, יחד עם אתלטיקה והתעמלות, נחשבים לענפי הספורט הפופולריים ביותר במשחקים האולימפיים.\nהפדרצייה הבינלאומית לשחייה תחרותית בעולם היא פינ\"א, אשר מנהלת גם את ענפי השחייה האמנותית, שחייה במים פתוחים, קפיצה למים וכדורמים."
    },
    {
        "id": "03_8r",
        "description": "ג'ודו היא אמנות לחימה מודרנית בעלת אופי ספורטיבי שנוסדה בסוף המאה ה-19 ביפן על ידי פרופ' ג'יגורו קאנו. אדם המתאמן בג'ודו נקרא ג'ודוקא."
    },
    {
        "id": "0d38m",
        "description": "ריצת מרתון היא ריצה למרחק של 42.195 קילומטר. מקור שמה של הריצה הוא באגדה עממית אודות פידיפידס, שליח אתונאי אשר רץ מהעיר מרתון ועד אתונה בשנת 490 לפנה\"ס, על מנת להביא את בשורת הניצחון היווני על הפולש הפרסי בקרב מרתון, ומת מיד לאחר שמסר את הידיעה. כיום, הוועד האולימפי הבינלאומי מעריך את הדרך הקצרה ביותר משדה הקרב במרתון לאתונה ב-34.5 ק\"מ בלבד. דרך ארוכה יותר בין שתי הערים, שאורכה 40 ק\"מ, נבחרה באולימפיאדת אתונה בתור מסלולו של המרתון האולימפי הראשון.\nבעדות ההיסטורית של הרודוטוס מופיע סיפור שונה, ולפיו פידיפידס נשלח מאתונה לספרטה על מנת להזעיק תגבורת בטרם החל הקרב, אך חזר משם בידיים ריקות. חישוב מרחק הריצה לפי הסיפור של הרודוטוס מראה שפידיפידס עבר כ-450 ק\"מ תוך מספר ימים."
    },
    {
        "id": "0194d",
        "description": "בדמינטון או בעברית נוֹצִית, הוא ענף ספורט ממשפחת משחקי הכדור והמחבט, שבו ה\"כדור\" איננו עגול אלא מורכב מבסיס ונוצות, ונקרא נוֹצִית. במשחק מתחרים שני יחידים או שני זוגות, כאשר המטרה היא לחבוט את הנוצית מעל הרשת כדי שתפגע ברצפת מגרשו של היריב, או שהוא לא יוכל להחזיר אותה בהצלחה. בעברית נקראים שחקני המשחק נוצאים או שחקני נוצית. המשחק נערך במגרש עם רשת באמצעו. הבדמינטון הוא ספורט אולימפי, ונערכות בו תחרויות בישראל ובעולם."
    },
    {
        "id": "07jbh",
        "description": "טניס שולחן, ידוע בכינויו פינג פונג הוא משחק שולחן בכדור המשוחק על ידי שני שחקנים או ארבעה. המשחק משוחק בעזרת מחבט וכדור על גבי שולחן מיועד. מטרת המשחק היא לחבוט בכדור כך שינחת בצדו השני של השולחן, והיריב לא יוכל להחזירו."
    },
    {
        "id": "087zy",
        "description": "יוגה היא פילוסופיה רוחנית ואימון גופני-רוחני שמקורם בחכמה ההינדית. המילה \"יוגה\" הנגזרת משורש המילה הסנסקריטית: יוג', Yuj שמשמעותה להתאחד, להצטרף ומהמילה יוק, Yoke שמשמעותה לכוון, לרכז את תשומת הלב, ליישם. הכוונה היא לאיחוד בין התודעה והנשמה. מצב בו החושים מתכנסים פנימה ואין מחשבות המסיחות את תשומת הלב. במצב זה התודעה שלווה ואנחנו מתמזגים עם המהות של עצמנו, לפי היוגה - הנשמה, וחווים שלווה נצחית הנקראת, בין היתר: סמדהי.\nהיוגה היא הדרך כדיי להגיע לשלב זה. היא מסע פיזי ו\/או מנטאלי ורוחני שמטרתו להרגיע את תנודות התודעה, ודרכו המתרגל מקבל כלים להתמודד עם הקשיים האישיים שלו, פיזיים או נפשיים.\nיוגה היא גם שם לאחד מששת הזרמים המסורתיים בפילוסופיה ההינדית, המקבלים את הודות כסמכות העליונה. זרם זה מסתמך על היוגה סוטרות של פטנג'לי ונקרא גם ראג'ה יוגה, שפירושו המלך של היוגה או היוגה הקלאסית. בסוטרות של פטנג'לי מופעים מוטיביים רבים מהסנקאיה והוא השפיע על עיצוב הבודהיזם והג'ייניזם, שני הזרמים הלא מסורתיים בפילוסופיה ההודית.\nפטנג'לי מונה כשמונה איברים או שלבים של היוגה במסע לחקר הנשמה: 1. יאמה- דיברות המוסר האוניברסליות. 2. ניאמה- היטהרות עצמית על ידי משמעת 3. אסאנה- תנוחה 4. פראניימה- שליטה בקצב הנשימה. 5. פרטיהרה- כינוס עצמי וניתוק המחשבה מגורמים חיצוניים. 6. דהאראנה- ריכוז. 7. דהיאנה- מדיטציה 8. סאמאדהי- מצב של מודעות הנוצר על ידי מדיטציה."
    },
    {
        "id": "0397w",
        "description": "התעמלות היא ענף ספורט המשלב תרגילי כוח, גמישות, שיווי משקל, אקרובטיקה, וצעדי ריקוד.\nקיימים מספר סוגים של התעמלות, וחלקם נכלל בתוכנית של המשחקים האולימפיים.\nענף ההתעמלות מתחלק למספר ענפי-משנה:\n⁕התעמלות מכשירים\n⁕התעמלות אמנותית\n⁕טרמפולינה\n⁕התעמלות אקרובטית\n⁕התעמלות אירובית\n⁕התעמלות כללית.\nרק שלושת ענפי המשנה הראשונים נכללים כיום בתוכנית האולימפית. התעמלות מכשירים נכללה בתוכנית של כל האולימפיאדות, ומהווה את אחד הענפים החשובים והפופולריים באולימפיאדה.\nענף ההתעמלות מנוהל ברמה העולמית על ידי הפדרציה הבינלאומית להתעמלות, שהיא הוותיקה מבין פדרציות הספורט האולימפיות."
    },
    {
        "id": "036vg6",
        "description": "היאבקות היא אמנות לחימה עתיקה בה נעשה שימוש בהתגוששויות, אחיזות ולפיתות שונות. היאבקות היא תחרות פיזית הנערכת למטרות ספורט או למטרות ראווה, בין שני אנשים המנסים להשיג יתרון אחיזה האחד על השני במטרה להכריע את המתחרה באמצעות כוח גופני ובתרגילי זריזות ללא שימוש בכלי נשק.\nהיאבקות ספורטיבית היא ענף ספורט אולימפי, והיאבקות מקצועית הוא שם כולל למופעי בידור בהם מוצגות תחרויות היאבקות מבוימות.\nהיאבקות היא אחת מצורות הלחימה העתיקות ביותר, והתייחסות אליה ניתן למצוא כבר באיליאדה המתרחשת בשנה העשירית של מלחמת טרויה. במיתולוגיה היוונית מתוארים איאס ואודיסאוס מתאבקים האחד בשני. אלמנטים של היאבקות ניתן למצוא בפאנקרטיון, אמנות לחימה שהתקיימה במשחקים האולימפיים ביוון העתיקה במשך כאלף שנים."
    },
    {
        "id": "04xsv",
        "description": "אמנות לחימה היא מיומנות גופנית נרכשת, שעיקרה שיפור יכולת הלחימה בשעת קרב פנים-אל-פנים, אך מקיימת ערכים מוספים, כגון ערך אמנותי, יכולת שליטה בגוף, שיפור היכולות התודעתיות וכדומה.\nמקורן של מרבית האומניות במזרח הרחוק. האמנויות יונקות משורשים עתיקים, אולם ההתגבשות של רובן לצורה בה הן נלמדות כיום, נוצרה במאה השנים האחרונות."
    },
    {
        "id": "03_ly",
        "description": "ינואר הוא החודש הראשון בלוח השנה הגרגוריאני.\nחודש זה נקרא על שם האל הרומאי יאנוס, שהוא אל השערים, ההתחלות והסיומים, הוא מתואר כבעל שני פנים, שאחד מהם מביט לעבר העבר והאחר צופה אל העתיד ולכן על שמו של אל זה נקרא החודש שבו השנה הקודמת מסתיימת והשנה החדשה נפתחת ומתחילה, חודש זה הוא חודש ינואר.\nכיום החודשים ינואר ופברואר הם החודשים הראשונים בשנה, אולם למעשה הם חידוש מאוחר ונוספו על ידי נומה פומפיליוס מלכה השני של רומא העתיקה. ביסודו, היה לוח השנה הרומי בן עשרה חודשים בלבד. השנה הרומית החלה במולד הירח הראשון שאחרי יום השוויון האביבי, והסתיימה בחורף. השנה לא כללה את חודשי החורף, מכיוון שלא התבצעה בהם פעילות חקלאית. כך שהחודש הראשון של השנה הרומית היה מרץ.\nבכל שנה, חודש ינואר מתחיל בדיוק באותו היום בשבוע שבו התחיל חודש מאי בשנה שלפני, ואילו בשנים המעוברות בלבד, חודש זה מתחיל גם בדיוק באותו יום בשבוע, שבו מתחיל חודש יולי.\nבאזור של חצי הכדור הצפוני, ינואר הוא חודש חורפי ואילו באזור חצי הכדור הדרומי, ינואר הוא חודש קיצי.\nבחודש ינואר יש 31 ימים."
    },
    {
        "id": "02xx5",
        "description": "פברואר הוא החודש השני בלוח השנה הגרגוריאני. חודש זה קרוי על שם \"פברואה\", פסטיבל רומי, שנחגג באידו של החודש. השם לקוח מהמושג הלטיני \"פברום\", שמשמעותו \"טיהור\".\nכיום החודשים ינואר ופברואר הם החודשים הראשונים בשנה, אך שניהם היו האחרונים שהתווספו ללוח השנה. הם הוספו על ידי נומה פומפיליוס במאה השביעית לפני הספירה. לפני כן הרומאים נהגו להחשיב את תקופת החורף לתקופה שאין בה חודשים, ולכן, לפני הוספתם של החודשים ינואר ופברואר ללוח השנה הרומי, היו בו עשרה חודשים בלבד ומרץ היה החודש הראשון בשנה.\nבכל שנה, חודש פברואר מתחיל בדיוק באותו היום בשבוע שבו התחיל חודש יוני בשנה שלפני.\nכמו כן, בכל שנה, למעט בשנים מעוברות, חודש פברואר מתחיל גם בדיוק באותו יום בשבוע שבו מתחיל חודש מרץ, וגם בדיוק באותו יום בשבוע שבו מתחיל חודש נובמבר.\nבאזור חצי הכדור הצפוני, פברואר הוא חודש חורפי ואילו בחצי הכדור הדרומי, פברואר הוא חודש קיצי. בישראל, פברואר הוא החודש בו חל שיא הפריחה, בעיקר של הכלניות, אך גם של פרחים רבים אחרים, כגון צבעונים, נוריות ואירוסים, המתחילים לפרוח בשלהי פברואר, אחרי תום הגשמים הכבדים ולפני החמסין של סוף חודש מרץ.\nבדרך כלל, יש בחודש פברואר 28 ימים.\nשנה שמספרה מתחלק בארבע ללא שארית תהיה שנה מעוברת ולכן יהיו בפברואר 29 ימים, אך בשנה שמספרה מתחלק במאה פברואר הוא בכל זאת בן 28 ימים בלבד אלא אם כן המספר מתחלק גם בארבע מאות, למשל, בשנת 2000 היו לפיכך 29 ימים בחודש פברואר אך בשנת 1900 אף על פי שהמספר מתחלק בארבע כיוון שהוא מתחלק גם במאה ולא מתחלק בארבע מאות אז השנה לא הייתה מעוברת. חודש זה הוא החודש היחיד שקיים בלוח הגרגוריאני שבו מספר הימים משתנה, והוא גם החודש הקצר ביותר בלוח הזה."
    },
    {
        "id": "04wzr",
        "description": "מרץ או מארס, הוא החודש השלישי בלוח הגרגוריאני. לפני קביעת הלוח היוליאני, חודש זה היה החודש הראשון בשנה.\nשמו של החודש נגזר משמו של האל הרומאי מרס שהוא אל המלחמה. ייתכן שהסיבה לכך היא משום שבחודש הזה מתחילה עונת האביב, בו נמסים השלגים, וניתן שוב לערוך קרבות. כמו כן, השנה הרומאית החלה בחודש מרץ, כאשר באותה התקופה, מתרחשת התחדשות של הטבע במקביל לתחילתה של עונת האביב.\nהצורה מרץ חדרה אל העברית מן השפה הגרמנית, שבה שם החודש הוא März, ובעיקר מן היידיש שבה שם החודש הוא מערץ.\nבכל שנה, חודש מרץ מתחיל באותו יום בשבוע שבו מתחיל חודש נובמבר ובשנים שאינן שנים מעוברות, גם חודש פברואר מתחיל באותו היום.\nבאזור חצי הכדור הצפוני, מרץ הוא ברובו חודש חורפי ובחלקו אביבי ואילו באזור חצי הכדור הדרומי, מרץ הוא ברובו חודש קיצי ובחלקו סתווי.\nבחודש מרץ יש 31 ימים."
    },
    {
        "id": "0lkm",
        "description": "אפריל הוא החודש הרביעי בלוח השנה הגרגוריאני.\nשמו של חודש זה נובע, לפי המסורת האטימולוגית, מהמילה הלטינית aperire, אפֶּרירֶה, שפירושה \"לפתוח\". אחת ההשערות הרווחות היא שחודש זה היה חודש פתיחת ניצני האביב ברומא. השערה אחרת למקור השם מתייחסת לשמה של אלת האהבה היוונית אפרודיטה, שחודש אפריל הוא החודש המקודש לה.\nמדי שנה, חודש אפריל מתחיל בדיוק באותו יום בשבוע, שבו מתחיל חודש יולי. אפריל הוא אביבי בחצי הכדור הצפוני ואילו בדרומי הוא סתווי\nבחודש אפריל יש 30 ימים."
    },
    {
        "id": "04w_7",
        "description": "מאי הוא החודש החמישי בלוח השנה הגרגוריאני.\nחודש זה קרוי על שמה של האלה הרומית מאיה. בכל שנה, חודש מאי מתחיל בדיוק באותו היום בשבוע שבו יתחיל חודש ינואר בשנה שאחרי.\nבאזור חצי הכדור הצפוני, מאי הוא חודש אביבי ואילו באזור חצי הכדור הדרומי, מאי הוא חודש סתווי.\nבחודש מאי יש 31 ימים."
    },
    {
        "id": "040fb",
        "description": "יוני הוא החודש השישי בלוח השנה הגרגוריאני.\nחודש זה קרוי בשם \"יוני\" על שמה של האלה הרומית, יונו, מלכת האלים ואשתו של יופיטר.\nבכל שנה, חודש יוני, מתחיל בדיוק באותו היום בשבוע שבו יתחיל חודש פברואר בשנה שאחרי.\nבאזור חצי הכדור הצפוני, יוני הוא ברובו חודש אביבי ובחלקו קיצי, ואילו באזור חצי הכדור הדרומי, יוני הוא ברובו חודש סתווי ובחלקו חורפי.\nבחודש יוני יש 30 ימים."
    },
    {
        "id": "040fv",
        "description": "יולי הוא החודש השביעי בלוח השנה הגרגוריאני.\nבמקור, חודש יולי נקרא בשם קווינטיליס, שפירושו \"חמישי\", מאחר שהחודש הזה היה החודש החמישי בלוח השנה הרומי המקורי, שנפתח בחודש מרץ ושהיו בו עשרה חודשים, משום שהחודשים ינואר ופברואר נוספו רק מאוחר יותר.\nבשנת 44 לפנה\"ס,שנת מותו של יוליוס קיסר, קרא הסנאט הרומי את שמו של חודש \"קווינטיליס\" על שם יוליוס קיסר - שנולד בחודש זה - ושינה את שמו ל'יוליוס'. קיסר היה גם זה שקבע את הלוח היוליאני, שהצמיד את לוח השנה הרומאי לעונות השנה, במקום לתנועות הירח, ושעליו מבוסס גם הלוח הגרגוריאני בו אנו משתמשים היום.\nמדי שנה, חודש יולי מתחיל בדיוק באותו יום בשבוע, שבו מתחיל חודש אפריל, ואילו בשנים המעוברות בלבד, חודש זה מתחיל גם בדיוק באותו יום בשבוע, שבו מתחיל חודש ינואר.\nבאזור חצי הכדור הצפוני, יולי הוא חודש קיצי ואילו באזור חצי הכדור הדרומי יולי הוא חודש חורפי.\nבחודש יולי יש 31 ימים."
    },
    {
        "id": "0ll3",
        "description": "אוגוסט הוא החודש השמיני בלוח השנה הגרגוריאני.\nבמקור, חודש אוגוסט נקרא בשם סקסטיליס שפירושו \"שישי\", מאחר שהחודש הזה היה החודש השישי בלוח השנה הרומי המקורי, שנפתח בחודש מרץ ושהיו בו עשרה חודשים בלבד משום שהחודשים ינואר ופברואר נוספו רק מאוחר יותר. שם החודש שהיה \"סקסטיליס\" שונה על ידי הקיסר אוגוסטוס שבחר לקרוא לחודש זה על שמו, מכיוון שהתרחשו בו אירועים חשובים הקשורים לעלייתו לשלטון, כמו: מינויו לקונסול, כיבוש מצרים, מותה של קלאופטרה וסיום מלחמות האזרחים.\nבאזור חצי הכדור הצפוני, אוגוסט הוא חודש קיצי ואילו באזור חצי הכדור הדרומי, אוגוסט הוא חודש חורפי.\nבחודש אוגוסט יש 31 ימים."
    },
    {
        "id": "06vkl",
        "description": "ספטמבר הוא החודש התשיעי בלוח השנה הגרגוריאני.\nשמו של חודש זה נובע מהמילה הלטינית septem, סֵפְטֶם, שפירושה \"שבע\", מאחר שחודש זה היה החודש השביעי בלוח השנה הרומי המקורי, שנפתח בחודש מרץ ושהיו בו עשרה חודשים, משום שהחודשים ינואר ופברואר נוספו רק מאוחר יותר.\nבכל שנה, חודש ספטמבר מתחיל באותו יום בשבוע, שבו מתחיל חודש דצמבר.\nבאזור חצי הכדור הצפוני, ספטמבר הוא ברובו חודש קיצי ובחלקו סתווי ואילו באזור חצי הכדור הדרומי, ספטמבר הוא ברובו חודש חורפי ובחלקו אביבי.\nבחודש ספטמבר יש 30 ימים."
    },
    {
        "id": "05lf_",
        "description": "אוקטובר הוא החודש העשירי בלוח השנה הגרגוריאני.\nשמו של חודש זה נובע מהמילה הלטינית octo, אוקטו, שפירושה \"שמונה\". זאת מכיוון שהחודש הזה היה החודש השמיני בלוח השנה הרומי המקורי, אשר נפתח בחודש מרץ ושהיו בו רק עשרה חודשים.\nבאזור חצי הכדור הצפוני, אוקטובר הוא חודש סתווי ואילו באזור חצי הכדור הדרומי, אוקטובר הוא חודש אביבי.\nבחודש אוקטובר יש 31 ימים."
    },
    {
        "id": "05cw8",
        "description": "נובמבר הוא החודש האחד עשר בלוח השנה הגרגוריאני.\nשם החודש נובע מהמילה הלטינית novem, נובֶם, שפירושה \"תשע\", מאחר שהחודש הזה היה החודש התשיעי בלוח השנה הרומי המקורי, שנפתח בחודש מרץ ושהיו בו רק עשרה חודשים.\nבכל שנה, חודש נובמבר מתחיל בדיוק באותו יום בשבוע שבו מתחיל חודש מרץ, ובכל שנה, למעט בשנים מעוברות, חודש נובמבר מתחיל גם בדיוק באותו יום בשבוע שבו מתחיל חודש פברואר.\nבאזור חצי הכדור הצפוני נובמבר הוא חודש סתווי, ובאזור חצי הכדור הדרומי נובמבר הוא חודש אביבי.\nבחודש נובמבר יש 30 ימים.\nהמזלות של חודש נובמבר הם עקרב וקשת."
    },
    {
        "id": "028kb",
        "description": "דצמבר הוא החודש השנים עשר והאחרון בלוח השנה הגרגוריאני.\nשמו של חודש זה נובע מהמילה הלטינית decem, דֶסֶם, שפירושה \"עשר\", מאחר שהחודש הזה היה החודש העשירי בלוח השנה הרומי המקורי, שנפתח בחודש מרץ ושהיו בו עשרה חודשים, משום שהחודשים ינואר ופברואר נוספו רק מאוחר יותר.\nבכל שנה, חודש דצמבר מתחיל באותו יום בשבוע, שבו מתחיל חודש ספטמבר.\nבאזור חצי הכדור הצפוני, דצמבר הוא ברובו חודש סתווי ובחלקו חורפי ואילו באזור חצי הכדור הדרומי, דצמבר הוא ברובו חודש אביבי ובחלקו קיצי.\nבחודש דצמבר יש 31 ימים."
    },
    {
        "id": "0fm3w",
        "description": "צפון הוא אחד מארבע רוחות השמים. הוא הפוך לדרום ונמצא בזווית ישרה למזרח ולמערב. בתרבות המערבית הצפון נחשב לכיוון הראשי ומשמש כדי להגדיר את שאר הכיוונים. הצפון נמצא באזימוט 0 מעלות.\nישנם 3 סוגי צפון עיקריים:\n⁕צפון אמיתי - הוא המשך ישיר מנקודה מסוימת לכיוון ציר הסיבוב של כדור הארץ בקוטב הצפוני.\n⁕צפון מגנטי - הוא הכיוון אליו מצביע המצפן. צפון זה אינו זהה לצפון האמיתי והוא סוטה ממנו במעלות בודדות.\n⁕צפון רשת - הצפון השלישי מתייחס לקריאת מפות. רשת הקורדינטות במפות היא בעצם יישור של מקטע בכדור הארץ, וצפון רשת מצביע על כיוון קווי האורך. מכיוון שהמפה יושרה, יש סטייה בינו לבין סוגי הצפון האחרים, גם היא במעלות ספורות."
    },
    {
        "id": "0k7ny",
        "description": "דרום הוא אחד מארבע רוחות השמים. הוא הפוך לצפון ונמצא בזווית ישרה למזרח ולמערב. הדרום נמצא באזימוט 180 מעלות.\nהדרום האמיתי הוא הכיוון לקצה הדרומי האמיתי של ציר סיבוב כדור הארץ, המכונה הקוטב הדרומי. הקוטב הדרומי נמצא באנטארקטיקה. הקוטב הדרומי המגנטי אינו זהה לקוטב הדרומי ונמצא במרחק קטן ממנו.\nהמונח הדרום משמש לעתים כדי להתייחס למדינות או קבוצות מתקדמות פחות מבחינה טכנולוגית ותרבותית בעולם בשל ההכללה שקובעת שרוב המדינות מסוג זה נמצאות בחצי הכדור הדרומי.\nבארצות הברית, המונח הדרום משמש גם כדי להתייחס למדינות דרום-מזרח ארצות הברית שפרשו מהאיחוד במהלך מלחמת האזרחים האמריקאית.\nבתנ\"ך לדרום יש כינויים נוספים: נגב, תימן וימין."
    },
    {
        "id": "0gkh2",
        "description": "מערב הוא אחד מארבע רוחות השמים. הוא הפוך למזרח ונמצא בזווית ישרה לצפון ודרום. המערב נמצא באזימוט 270 מעלות.\nמערב הוא הכיוון ההפוך לכיוון הסיבוב של כדור הארץ ולכן זהו גם הכיוון בו שוקעת השמש בימי השוויון.\nלהבדיל מצפון ודרום, שהם כיוונים מוחלטים, שלהם אותה משמעות בכל מקום על-פני כדור הארץ, מערב ומזרח הם כיוונים יחסיים, שמשמעותם תלויה במקום שבו נמצא אומרם.\n⁕המונח מדינות המערב משמש להתייחסות למדינות השוכנות במערב אירופה ובאמריקה. כמו כן מונח זה מתייחס גם לתרבויות היהודיות-נוצריות - תרבות המערב.\n⁕המונח מערב מתאר גם את המדינות ששוכנות במערב ארצות הברית, שבקרבת האוקיינוס השקט, דוגמה למדינות אלה הוא המערב הפרוע והסרט שמצולם שם ומכונה מערבון.\n⁕בסין העתיקה, המונח מערב ציין את ארצו של בודהה והמקום ממנו הגיעו כתבים בודהיסטים קדושים."
    },
    {
        "id": "0gkhl",
        "description": "מזרח הוא אחד מארבע רוחות השמים. הוא הפוך למערב ונמצא בזווית ישרה לצפון ודרום. המזרח נמצא באזימוט 90 מעלות.\nמזרח הוא כיוון הסיבוב של כדור הארץ ולכן זהו גם הכיוון בו זורחת השמש בקו המשווה בימי השוויון. מקור המילה מזרח בעברית הוא מהשורש ז.ר.ח והכוונה היא למקום שממנו זורחת השמש.\nבשל תנועת כדור הארץ, ביצוע שיגור לחלל ממזרח חוסך בהפרש המהירות ולכן זהו הכיוון המועדף לביצוע שיגור לחלל אם אין סיבות יותר חשובות לשיגור מכיוון אחר,.\nלהבדיל מצפון ודרום, שהם כיוונים מוחלטים, שלהם אותה משמעות בכל מקום על-פני כדור הארץ, מערב ומזרח הם כיוונים יחסיים, שמשמעותם תלויה במקום שבו נמצא אומרם.\nהמונח המזרח משמש גם כדי להתייחס למדינות מזרחיות ביחס לארצות המערב, כמו: המזרח התיכון, מזרח אירופה, מזרח אסיה, דרום מזרח אסיה ואפילו כל האזור של יבשת אסיה וגם כל החלק הזה של כדור הארץ בו היא נמצאת, כמו כן, מונח זה מתייחס גם למדינות ששוכנות במזרח ארצות הברית שבקרבת האוקיינוס האטלנטי.\nבכדורסל אמריקאי, המונח \"המזרח\" מתייחס לקבוצות שבאות מערים במזרח ארצות הברית, ובליגת ה-NBA נערך משחק הגמר של \"המזרח\" נגד \"המערב\" שמתייחס לקבוצות שבאות מערים במערב ארצות הברית."
    },
    {
        "id": "0j0k",
        "description": "אסיה היא היבשת הגדולה בכדור הארץ, ומהווה 8.6% משטחו או כ-29.6% משטחו היבשתי. בצפון מערב היא חוברת לאירופה ובדרום-מערב לאפריקה, בצפון באוקיינוס הקרח הצפוני ובמזרח גובלת באוקיינוס השקט.\nאסיה היא היבשת המאוכלסת בעולם, עם כ-4 מיליארד בני אדם, המהווים כ-60% מכלל תושבי כדור הארץ."
    },
    {
        "id": "059g4",
        "description": "אמריקה הצפונית היא היבשת השלישית בעולם בגודל שטחה והרביעית במספר תושביה ונחשבת לחלק מיבשת העל אמריקה. היא משתרעת מים הקרח הצפוני בצפון ועד מצר פנמה בדרום, מהאוקיינוס האטלנטי במזרח עד האוקיינוס השקט במערב. שטחה 24,709,000 קילומטרים רבועים, ומספר תושביה כ-529 מיליון. המדינות הנמצאות בשטחה הן קנדה בצפון, ארצות הברית במרכז ומקסיקו בדרום ובמרכז. בנוסף, חלקה הדרומי ביותר של היבשת כולל שטח קטן יחסית ובו המדינות: בליז, קוסטה ריקה, אל סלוודור, גואטמלה, הונדורס, ניקרגואה ופנמה.\nיש המרחיבים את גבולות היבשת וכוללים בה גם את האי גרינלנד שכמעט אינו מיושב. אחרים מצרפים אליה את איי הודו המערבית ואת ארצות אמריקה התיכונה, ורואים במצר פנמה את גבולה הדרומי. ליבשת עצמה צורת משולש, שבסיסו בצפון והוא הולך וצר ככל שמדרימים. רכסי הרים גבוהים נמשכים מצפון לדרום במערב היבשת, לא הרחק מהאוקיינוס השקט. רכסי הרים נמוכים וקצרים יותר נמשכים מצפון לדרום החוף המזרחי. באמצע היבשת משתרעים מישורים רחבי ידיים, שרבים בהם ההרים והרמות. במישורים אלה מצויות מספר ימות, ובהן ימת הדובים הגדולה, ימת העבדים הגדולה, ימת ויניפג בקנדה, וחמש הימות הגדולות על הגבול שבין קנדה לארצות הברית, שאחת מהן היא ימת סופריור, הימה השנייה בגודלה בעולם. האקלים באמריקה הצפונית מגוון מאוד, מפני שהיבשת הארוכה משתרעת מחוג הקוטב הצפוני ועד 800 קילומטרים צפונית לקו המשווה. אמריקה הצפונית עשירה מאוד באוצרות טבע, ובהם נפט, פחם, ברזל, נחושת, אבץ, עופרת, זהב, כסף ואורניום."
    },
    {
        "id": "06n3y",
        "description": "אמריקה הדרומית היא יבשת הנמצאת מדרום ליבשת אמריקה הצפונית בחצי הכדור המערבי. בצפונה של היבשת עובר קו המשווה, ומשום כך רוב שטחה של יבשת אמריקה הדרומית נמצא במחצית הדרומית של כדור הארץ. אמריקה הדרומית שוכנת בין האוקיינוס השקט לאוקיינוס האטלנטי.\nשטחה הוא 17,840,000 קילומטר רבוע והיא היבשת הרביעית בגודלה, אחרי אסיה, אפריקה ואמריקה הצפונית. מבחינת אוכלוסייה היא היבשת החמישית בגודלה, אחרי אסיה, אפריקה, אירופה ואמריקה הצפונית.\nהיבשת הדרום אמריקנית כוללת גם מספר איים נוספים, שרובם שייכים למדינות מהיבשת. הטריטוריות הקאריביות משתייכות גאוגרפית לאמריקה הצפונית.\nהמדינות הדרום אמריקאיות שגובלות בים הקריבי - הכוללות את קולומביה, ונצואלה, גיאנה, סורינאם וגיאנה הצרפתית - נקראות גם דרום אמריקה הקריבית.\nהיבשת מחולקת למספר אזורים שכוללים את הגינאות, החרוט הדרומי ואת המדינות האנדיניות, הכוללות את פרו, בוליביה ואקוודור.\nברזיל היא המדינה הגדולה ביותר באמריקה הדרומית, מבחינת שטח ומבחינת גודל האוכלוסייה.\nהתרבות הלטינו אמריקאית שאובה הן משורשים איבריים, מורשת מהתקופה הקולוניאלית, הן מהתרבות המערבית בכללותה, והן ממסורות אינדיאניות מקומיות. בחלק ממדינות היבשת מורגשות גם מסורות אפריקאיות, מורשת סחר העבדים הטרנס אטלנטי הממושך.\nהחי של אמריקה הדרומית הוא גדול ומגוון ביותר, וכולל מינים רבים הייחודיים ליבשת כגון: יגואר, פומה, יגוארונדי, מיני הנמרון, זאב הרעמה, זאב היער, מיני שועל ארגנטינאי, שועל קטן אוזן, דוב המשקפיים, טפיר הרים, טפיר ברזילאי, טפיר בירדי, איילים שונים כדוגמת אייל הביצות, אייל הפאמפאס, אייל האנדים, מזאמה, ופודו, גמלים כדוגמת למה, אלפקה, גואנקו, וויקוניה, סוגי הפקאריים, מכרסמים כדוגמת הקפיברה, המארה, הצ'ינצ'ילה, קופים רחבי-אף, אולינגיטו, דביבון סרטנים, דביבון לופת, דובי נמלים, עצלנאים, מרבית מיני הארמדיליים, פרפרים, דג הפיראניה, תנין קיימן, תנין קיימן גמדי, תנין קיימן שחור, ועופות כדוגמת קוניור גרין צ'יק, קריאמיים, קונדוריים או הראיים."
    },
    {
        "id": "02j9z",
        "description": "אירופה היא יבשת מבחינה היסטורית ותרבותית ותת-יבשת מבחינה גאוגרפית. היא נמצאת בחלקה המערבי ביותר של יבשת העל אירואסיה, שבחצי הכדור הצפוני. בצפונה אירופה גובלת באוקיינוס הקרח הצפוני; במערבה - באוקיינוס האטלנטי; במזרחה - בהרי אורל ובים הכספי; ובדרומה - בים התיכון ובים השחור.\nכ-50 מדינות מרכיבות את אירופה, כאשר רוסיה היא הגדולה ביותר, הן מבחינת השטח והן מבחינת האוכלוסייה, ואילו קריית הוותיקן היא הקטנה ביותר. אירופה משתרעת על כ-10,180,000 קמ\"ר, והיא היבשת השישית בגודלה בעולם. עם זאת, היא אחת היבשות המאוכלסות בעולם. כ-11% מאוכלוסיית העולם מתגורר ביבשת זו, 731,000,000 נפשות.\nבאירופה, ובמיוחד ביוון העתיקה נולדה תרבות המערב – ששיחקה תפקידים דומיננטים בעניינים גלובליים החל מהמאה ה-16, במיוחדת מראשית הקולוניאליזם. בין המאה ה-16 למאה ה-20, מדינות אירופאיות שלטו לסירוגין באמריקה, רוב אפריקה, אוקיאניה וכן בחלקים גדולים של אסיה. שתי מלחמות העולם התמקדו בעיקר באירופה, ותרמו רבות לירידת הדומיננטיות של מדינות אירופה המערבית בעניינים דיפלומטיים של אישון המאה ה-20. במהלך המלחמה הקרה, אירופה חולקה לאורך מסך הברזל של נאט\"ו במערב וברית ורשה במזרח. האינטגרציה האירופית הובילה להיווצרותה של מועצת אירופה והאיחוד האירופי במערב אירופה, ששתיהן התרחבו בהדרגה מזרחה עם מהפכת סתיו העמים ונפילת ברית המועצות בתחילת שנות ה-90."
    },
    {
        "id": "0dg3n1",
        "description": "אפריקה היא היבשת השנייה בשטחה ובגודל אוכלוסייתה לאחר אסיה. היבשת משתרעת על שטח של 30,244,050 קמ\"ר, שהם כ-20.4% משטח היבשה של כדור הארץ. באפריקה מתגוררים כמיליארד אנשים ב-61 טריטוריות ואזורים, שהם כ-14.72% מאוכלוסיית כדור הארץ. מצפון ליבשת נמצא הים התיכון, צפון מזרחה מוקף על ידי תעלת סואץ, ים סוף וחצי האי סיני, בדרום-מזרחה נמצא האוקיינוס ההודי, וממערבה של היבשת — האוקיינוס האטלנטי. אם אין מונים את הסהרה המערבית שהיא אזור שנוי במחלוקת, יש באפריקה 54 מדינות, כולל האי מדגסקר ועוד מספר איים שלרוב נחשבים לחלק מהיבשת.\nרוב מוחלט של החוקרים כיום סובר שאפריקה היא מקום מוצאם האבולוציוני של ההומינינים, של סוג האדם ושל האנושות בת ימינו. ראיות לכך הן התגליות הרבות, בעיקר במזרחה ובדרומה של היבשת, של מאובני הומינינים קדומים מתקופות של עד 7 מיליון שנים לפני זמננו, כמו סהלאנתרופוס צ'אדנסיס, ארדיפיתקוס רמידוס ומיני אוסטרלופיתקוס; של מאובני מיני אדם מתקופות של עד 2.5 מיליון שנה לפני זמננו, כמו הומו הביליס, הומו רודולפנסיס והומו ארגסטר; ואף מאובני האדם הנבון מתקופה של עד 200 אלף שנה לפני זמננו. גם תגליות גנטיות כמו חוה המיטוכונדרית ואדם כרומוזום Y תומכות במוצאה האפריקאי של האנושות.\nאפריקה פרושה סביב קו המשווה ומכסה מגוון רחב של אזורי אקלים; זוהי היבשת היחידה המשתרעת מאזורי אקלים צפוני לאזורי אקלים דרומי."
    },
    {
        "id": "0jfx",
        "description": "אנטארקטיקה היא היבשת שבה נמצא הקוטב הדרומי של כדור הארץ. בשטח של כ-14,000,000 קמ\"ר היא מדורגת כיבשת החמישית בגודלה אחרי אסיה, אפריקה, אמריקה הצפונית ואמריקה הדרומית.\nהשם \"אנטארקטיקה\" הוא הלחם של המילים \"אנטי\" ו\"ארקטיקה\", כלומר \"מול ארקטיקה\", שהיא הקוטב הצפוני.\nאנטארקטיקה היא המקום הקר ביותר בעולם, ורובה ככולה מכוסה קרח לאורך כל השנה. באנטארקטיקה אין תושבי קבע מפאת תנאי מזג האוויר הקשים, אולם ממשלות רבות ברחבי העולם מחזיקות בו תחנות מחקר, שחלקן מאוישות כל השנה וחלקן מאוישות רק בקיץ.\nאנטארקטיקה היא שטח נייטרלי, אך המדינות הבאות טוענות לחזקה על חלקות ביבשת: ארגנטינה, אוסטרליה, ברזיל, צ'ילה, צרפת, ניו זילנד, נורבגיה ובריטניה. בעבר טענו לריבונות על שטחים גם המדינות דרום אפריקה וגרמניה.\nמאז שנת 1959 הושעו התביעות הטריטוריאליות על חלקי אנטארקטיקה ופרט למדינות התובעות ריבונות עצמן אין הכרה של מדינות אחרות בריבונות זו. הסכמי אנטארקטיקה שוללים את ריבונותן של מדינות אלו על השטחים. מדינות אחרות לא טענו מעולם לריבונות על שטחים באנטארקטיקה, אולם ארצות הברית ורוסיה שומרות לעצמן, כמעצמות, את הזכות לעשות כן. יש באנטארקטיקה גם שטחים נרחבים שאף לא מדינה אחת טוענת לריבונות עליהם."
    },
    {
        "id": "09pkq0",
        "description": "אוסטרליה הוא שמה של יבשת באוקיאניה, הכוללת את שטח המדינות אוסטרליה, טסמניה, גינאה החדשה, סראם, ואיים קטנים רבים. שטח היבשת הוא 8,560,000 קמ\"ר, ואוכלוסייתה מוערכת ב-36 מיליון בני אדם.\nהיבשת מופרדת במספר ימים רדודים: ים אראפורה ומצר טורס מפרידים בין מרכז היבשת וגינאה החדשה, מצר בס מפריד בין מרכז היבשת וטסמניה, ובתקופות שגובה פני הים היה נמוך יותר, היתה היבשת כולה מחוברת. היבשת היא היבשת הדלילה ביותר מבחינת מספר התושבים לקמ\"ר, וכמו כן היבשת הקטנה ביותר בשטחה. לעיתים קרובות, ישנו בלבול בין מדינת אוסטרליה והיבשת, מפני שהמדינה מכסה את מרבית שטחה של היבשת. אך שטחי המדינה משתרעים מחוץ לשטחי היבשת, וחלקים מן היבשת אינם כלולים בשטחי המדינה.\nהגדרת שטחי היבשת השתנו רבות במהלך העשורים האחרונים. עד לשנת 1970 היה מקובל לקרוא בשם Australasia לכל שטחי היבשת, כולל שטחי ניו זילנד, אף שניו זילנד מבחינה גאולוגית נמצאת ביבשת אחרת. כיום מקובלת ההגדרה \"אוסטרליה\" עבור שטחי היבשת בלבד, ואילו Meganesia הוא הכינוי לאזור כולו. \"אוקיאניה\" היא כינוים של כל שטחי היבשה שבאוקיינוס השקט, כולל ניו זילנד, שטחי יבשת אוסטרליה ואיים שונים.\nהיבשת הייתה חלק מהיבשת הקדומה גונדוונה לפני כ-96 מיליון שנה, אז החלה היבשת לנדוד צפונה, כשהיא נפרדת מאנטארקטיקה ומניו-זילנד. במשך מרבית הזמן נשארו אוסטרליה וגינאה החדשה מחוברות, עד לסוף תקופת הקרח האחרונה, לפני כ-18,000 שנה, ושוב לפני כ-8,000 שנה עם עליית גובה פני הים שוב, אז נפרדה טסמניה ממרכז היבשת במצר בס."
    },
    {
        "id": "05p553",
        "description": "קומדיה היא סוגה קולנועית הכוללת סרטים שמטרתם המרכזית להצחיק ולשעשע את צופיהם. הקומדיה, לצד הדרמה והפעולה, היא מהסוגות המרכזיות בקולנוע, ויש לה נציגות נכבדת כמעט בכל אחת מהסוגות הקולנועיות האחרות. סיפור העלילה בסרטים קומיים מופשט יותר, פעמים רבות, מבסוגות קולנועיות אחרות, ומושם בו דגש פחות על ריאליזם."
    },
    {
        "id": "03npn",
        "description": "סרט אימה הוא ז'אנר קולנועי שתוכנו מכוון לעורר בצופים בו פחד, אימה, בעתה, חרדה, זעזוע או דחיה. סרטי האימה מבוססים במקרים רבים על עלילה הכוללת מפגש של בני אדם בכוחות אנושיים, על אנושיים או על טבעיים שכוונתם מרושעת או זדונית. סרטים מסוג זה נחשבו מסורתית לסוגה נחותה ופחותת ערך בקולנוע, וקושרו לעתים קרובות לעשיה קולנועית דלת תקציב והשראה, המתבססת על סיפורי עלילה נדושים, החוזרים על עצמם בשינויים קלים, ונסיונות הפחדה פשטניים באמצעות הצגת מחזות זוועה ומפלצות. עם זאת, במאי קולנוע בולטים רבים יצרו סרטים בז'אנר זה, ואחרים עשו שימוש באלמנטים המקושרים לסרטי אימה בסרטיהם, מה שהקנה לז'אנר מידה רבה יותר של לגיטימיות."
    },
    {
        "id": "03npn",
        "description": "ספרות אימה היא סוגה ספרותית שנכתבת מתוך מגמה לעורר אימה אצל הקורא. הסוגה משתמשת באלמנטים על-טבעיים כגון כישוף, רוחות רפאים, מתים מהלכים, ערפדים וכיוצא באלה. כל ספרות בדיונית בעלת אלמנטים מורבידיים, מקאבריים, סוריאליסטיים, או מפחידים יכולה להיות מסווגת כ\"ספרות אימה\". ספרות זו משלבת לעתים אלמנטים מתחום המדע הבדיוני והפנטזיה.\nגיבורים בדיוניים מצאו עצמם במצבי אימה מתחילת ימי הספרות. מיתוסים ואגדות רבים מציגים מצבים ודמויות שנוכסו לאחר מכן לספרות האימה. הסופרים הראשונים שכתבו בסוגה זו המכונים \"סופרים גותים\" כבראם סטוקר יוצרו של הערפד דרקולה, ומרי וולסטונקרפט שלי יוצרתו של פרנקנשטיין.\nאבי הספרות הבלשית, הסופר והמשורר אדגר אלן פו, יצר שילוב מעניין בסוגה זו של סיפורים בלשיים עם סיפורי אימה. לדוגמה סיפורו \"הרציחות ברחוב מורג'\". הסיפור הקצר כפת הקוף אשר נכתב על ידי הסופר האנגלי ו. ו. ג'ייקובס, בשנת 1902 כחלק מקובץ \"The Lady of the Barge\" הוא אחד מסיפורי האימה המוקדמים הנודעים והמשפיעים ביותר. כן ידוע הסופר האמריקאי הווארד פיליפס לאבקרפט שפעל בשנות ה-30 של המאה ה-20. הסופר בן זמננו הידוע ביותר בסוגה זאת הוא האמריקאי סטיבן קינג. סופר בן זמננו המשלב ספרות אימה עם ספרות בלשית הוא הסופר היהודי-אמריקאי איירה לוין, מחבר \"תינוקה של רוזמרי\".\nבישראל בולט בסוגה זו \"לילה אדום\" של גל אמיר, וכן \"אמא הייתה זוחלת\" של לימור נחמיאס ו\"הלב הקבור\" של שמעון אדף שכוללים מרכיבים חזקים של סוגת האימה. אדף טען ב-2007 כי בישראל לא נוצרה סוגה של ספרות אימה באופן מובהק."
    },
    {
        "id": "0jtdp",
        "description": "סרט תיעודי הוא סרט שמטרתו לתעד את המציאות בניגוד לסרט קולנוע שמטרתו להציג את תסריט בדוי."
    },
    {
        "id": "07s9rl0",
        "description": "סרט דרמה הוא סוגה קולנועית אשר מתמקדת בפיתוח מעמיק של דמויות ריאליסטיות המתמודדות עם נושאים רגשיים. סרט קולנוע דרמטי משתייך לז'אנר הרחב ביותר בקולנוע, הכולל תתי-ז'אנר רבים, כגון: דרמה רומנטית, דרמת ספורט, דרמה תקופתית, דרמת חוק ודרמת פשע. בין הנושאים שסרט דרמטי עשוי לעסוק בהם: אלימות כלפי נשים, אלכוהוליזם, גזענות, התמכרות לסמים, מעמד חברתי, עוני, שחיתות שלטונית.\nחלק משמעותי מהופעותיהם הקולנועיות הטובות ביותר של שחקנים רבים היה בסרטים המשתייכים לז'אנר הדרמה, שבו קיימת הזדמנות לשחקן למתוח את התפקיד, באופן שלא מתאפשר בז'אנרים אחרים. סרטי דרמה מאז ומתמיד היו מועמדים לעתים תכופות לקבלת פרס האוסקר, במיוחד בקטגוריה של הסרט הטוב ביותר, בתדירות גבוהה משמעותית מסרטים המשתייכים לכל ז'אנר קולנועי אחר."
    },
    {
        "id": "0hcr",
        "description": "הנפּשה היא תחום העוסק בהקניית אשליה של תנועה על גבי מסך. שימוש נרחב בהנפשות נעשה בקולנוע, בטלוויזיה ובאתרי אינטרנט.\nפירוש המילה \"Anima\" בלטינית הוא נפש, או ה\"אני\" הפנימי. המונח העברי \"הנפשה\", מלשון נפש, לא הוטמע לחלוטין בקרב העוסקים במקצוע, ולכן אדם היוצר הנפשה נקרא בדרך כלל אנימטור."
    },
    {
        "id": "06n90",
        "description": "מדע בדיוני הוא סוגה ספרותית רחבה הכלולה בסוגת העל \"ספרות ספקולטיבית\", העוסקת לרוב בתיאור עלילות עתידיות בדיוניות באמצעות פיתוח של רעיונות ומגמות קיימים בתחומי המדע, הטכנולוגיה, הכלכלה והאמנות והשלכותיהם על עתיד האנושות. סופר המד\"ב רוברט היינליין הגדיר את המדע הבדיוני בקצרה: \"השערה מציאותית על אירועים עתידיים אפשריים, המבוססת בצורה מוצקה על ידע והכרה של העולם האמיתי, עבר והווה, ותוך הבנה של הטבע וחשיבות השיטה המדעית\".\nרבים נוטים לבלבל בין מדע בדיוני ובין פנטזיה או להתייחס אל שתי הסוגות כאל מקשה אחת, אולם השתיים נבדלות זו מזו, בעיקר בבסיס העלילה: המדע הבדיוני מבוסס על חוקים מדעיים או מציאות היסטורית קיימת שפותחו לאפיקים דמיוניים, בעוד שהפנטזיה מתרחשת כולה בעולם דמיוני מיסודו. יחד עם זאת, ישנן יצירות שסיווגן אינו מובהק לאחת הסוגות.\nקיימות מספר טעויות נפוצות באשר למדע הבדיוני:\n⁕מדע בדיוני אינו כלי לחיזוי העתיד - הוא עוסק הן בהתפתחויות עתידיות אפשריות והן באלו שאינן אפשריות; היתכנותו של העולם המתואר ביצירת מדע בדיוני אינה רלוונטית כלל, בדיוק כמקובל לגבי כל יצירת ספרות או אמנות אחרת.\n⁕מדע בדיוני, למרות שמו, אינו מחויב לדיוק מדעי ואינו נמדד לפי קנה מידה זה.\n⁕מדע בדיוני אינו מוגבל לנושאים שעמם הוא מזוהה לעתים - חוצנים, חלליות, מסע בזמן, מוטנטים וכדומה - אלא מתפרס על תחום רחב יותר."
    },
    {
        "id": "02kdv5l",
        "description": "סרט פעולה הוא ז'אנר המאופיין לרוב בסיפור פשוט אודות \"אנשים טובים\" נגד \"אנשים רעים\", כאשר רוב המחלוקות באות לידי פתרון באמצעות אלימות. סרטי פעולה הם, בדרך כלל, סרטים שניתן להגדיר אותם במשפט אחד. מי הם בדיוק \"האנשים הטובים\" היא הגדרה השונה מסרט לסרט. אך בסרטים הוליוודיים, בדרך כלל יהיו אלה האמריקאים הפטריוטים השמרניים והיפים. ואילו \"האנשים הרעים\", הם פושעים או סוכנים של כוחות זרים. בשנות ה-80 וקודם לכן, הם היו לרוב קומוניסטים, אשר הביאו חלק מסרטי הפעולה קרוב למדרגת סרטי תעמולה. עם נפילת הקומוניזם, עברו הסרטים להתמקד בטרוריסטים מדרום אמריקה, המזרח התיכון וסוכני סמים. מפלצות, חייזרים, שדים ויצורים על-טבעיים אופיינים שימשו מאז ומעולם כנבלים קלאסיים, שמטרתם לרוב היא השמדת האנושות. סרטי פעולה נוטים לכלול גיבור הירואי אשר מציג כמה הנהלים שהצבא או המשטרה שעל כוחותיהם הוא נמנה - פשוט אינם תקפים לגביו.\nסרטי פעולה נוטים להיות יקרים, והם דורשים תקציב גדול עבור אפקטים מיוחדים ועבודת פעלולנים. סרטי פעולה הם בדרך כלל מזן אמריקאי, למרות שישנו מספר לא מועט של סרטים מהונג קונג וקוריאה הדרומית שהם בעיקר וריאציות מודרנית של סרטי אמנויות לחימה. בגלל שורשיהם, סרטי פעולה מהונג קונג מתרכזים בעיקר בנושא האקרובטיקה על ידי הגיבור, בעוד הסרטים האמריקאיים נוטים להתרכז בתחום הפיצוצים הגדולים והאביזרים החדשניים. סרטי פעולה אמריקניים רבים מתבססים במידה זו או אחרת על מדע בדיוני: אם בסיפור ובעולם ההתרחשות, או אם בטכנולוגיות ובכלי הנשק שנמצאים ברשות הגיבור\/הרשע. בלא מעט סרטים על הגיבור להילחם ברשע שהשיג נשק מודרני חדיש להשמדה המונית."
    },
    {
        "id": "01jfsb",
        "description": "מותחן הוא סוגה המיושמת בספרות, קולנוע ובטלוויזיה. הוא כולל מספר רב של תתי-סוגה. אפיון המותחן הוא השימוש בפעולה ובמקצב גבוה, ובדמות הגיבור או הפרוטגוניסט שהנו בעל תושייה וצריך לסכל את מזימותיו של נבל המצוי מצדו הבלתי מוסרי של המתרס, ולרוב גם בעל כוח או ממון רב יותר. בנוסף, יש שימוש באמצעים ספרותיים רבים כמו מתח, גורמי הסחה שונים וקליף האנגרים."
    },
    {
        "id": "02l7c8",
        "description": "השם רומן רומנטי ניתן בישראל לסדרה מתורגמת של ספרי כיס אשר ראו אור מאז אמצע שנות השבעים של המאה העשרים. השם רומן רומנטי נטבע בתודעת הציבור, והפך כינוי לספרות מלודרמטית החסרה ערך אסתטי.\nבקרב חוקריו מחוץ לארץ נקראים הספרים בז'אנר Romance Novels. לעתים קרובות ישנה התייחסות מפורשת לז'אנר כמזוהה עם הוצאות הספרים Harlequin הקנדית ו- Mills & Boon הבריטית. שתי הוצאות ספרים אלו חולשות על רוב ההוצאה לאור של ספרות זו בעולם.\nרומן רומנטי מוגדר על ידי ארגון ה-RWA ‏‏ כספר אשר עוסק בשני אנשים אשר מתפתחת ביניהם אהבה רומנטית ואשר מנסים לבנות מערכת יחסים יחדיו. מערכת היחסים בין הגיבור והגיבורה תהיה הציר העיקרי של העלילה. תיאור של יחסים אלו במקביל לאירועים היסטוריים או ביחס למערכות יחסים אחרות יכול להתקיים, כל עוד אלו לא יהווו את מוקד העלילה‏‏. מערכת היחסים הרומנטית בין גיבורי הספר תסתיים באופן טוב או לפחות אופטימי - בדרך כלל חתונה. ספר אשר עוסק בתיאור אהבתם של שני אנשים אך מסתיים בפרידה, במות אחד הגיבורים או בחוסר בהירות בנוגע לעתידם המשותף לא יסווג כרומן רומנטי‏‏.\nהז'אנר מחולק לרוב לספרים היוצאים בסדרות של מוציאים לאור, ובהם מגבלות לגבי אופי העלילה ומספר המילים, לצד ספרים העומדים בפני עצמם ואשר בהם הכתיבה חופשית יותר. בנוסף מחולק הז'אנר לקטגוריות משנה הקושורת באופי העלילה ומקום או זמן התרחשותה, ביניהן רומן רומנטי היסטורי, רומן רומנטי עתידני, רומן רומנטי עם עלילת מתח, ורומן רומנטי מבוסס פנטזיה אשר יכלול מרכיבים על-טבעיים או שבין דמיותיו יהיו יצורים כגון ערפדים או אנשי זאב."
    },
    {
        "id": "01hmnh",
        "description": "פנטזיה היא סוגה ספרותית, שבה העלילה תלויה בקיומו של עולם דמיוני. מקורותיה של הפנטזיה באגדות, בפולקלור, ובמיתולוגיה ליצירת הרקע שעליו מתבססת העלילה. סוגה זו קרובה למדע הבדיוני ולסיפורי אימה וישנן יצירות אשר סיווגן איננו מובהק לאחד מן הז'אנרים האלו."
    },
    {
        "id": "0g65_",
        "description": "משחק הרפתקה היא סוגה של משחקי מחשב בה נדרש השחקן להוביל דמות ראשית במסע רצוף בעיות ואתגרים, כדי לפתור בעיה מרכזית, להגיע ליעד סופי או להשיג מטרה מסוימת. משחקי הרפתקאות היו פופולריים במיוחד בשנות השמונים והתשעים של המאה ה-20, אך זוהרם הועם מעט עם עלייתם של משחקי פעולה וספורט העושים שימוש מקיף יותר במשאבי הגרפיקה הממוחשבים. השם העברי \"משחק הרפתקה\" הוא תרגום של המונח Adventure game באנגלית. בעבר כונו המשחקים כך גם בעברית, אך הופעתם, בשנות השמונים, כל כמה משחקים שבשמם המילה Quest הובילה לאימוץ השם \"קווסט.\"\nרוב משחקי ההרפתקאות נבנו כסדרה של זירות בהם נדרש השחקן לבצע פעולות המובילות לגילוי עובדות, לאסוף חפצים למלאי האישי שלו, או להשתמש בחפצים המצויים ברשותו כדי להשיג מטרות מסוימות. במשחקי הרפתקה רבים ניתנו לשחקנים רמזים לגבי מידת הצלחתו ומידת מרחקו מפתרון החידה המרכזית. פעמים רבות גם ניצב השחקן בפני הסכנה שפעולה שגויה מצידו תוביל ל\"פסילה\" או למותה של הדמות המשחקת, דבר שהיה מחייב את המשחק לשוב ולשחק במשחק מתחילתו או מהשלב בו נעצר. ברוב המשחקים ניתנה גם אפשרות \"לשמור\" את מצבו של המשחק, כדי לשוב ולהתמודד עם חידות המשחק מהשלב בו נעצר המשחק."
    },
    {
        "id": "04t36",
        "description": "סרט מוזיקלי, הוא ז'אנר של סרטים בהם משולבים שירים המושרים על ידי השחקנים וריקודים אותם רוקדים השחקנים. בדרך כלל השירים משמשים לקידום העלילה, לאפיון או פיתוח הדמויות בסרט או חשיפת העולם התת-מודע של הדמויות.\nהשימוש במוזיקה בסרטים נולד באופן טבעי, כשם שבתיאטרון נוצרו מחזות-זמר. באופן צפוי ההבדל העיקרי בין הסרטים המוזיקליים לבין מחזות-הזמר הוא עושרה של התפאורה בסרטים לעומת המחזות. סרטים מוזיקליים רבים, כמו אוקלהומה!, צלילי המוזיקה ושיער הועברו ישירות ממחזות-זמר מצליחים. אחרים, כמו מולן רוז', נכתבו במיוחד לקולנוע, וכמה כמו שיר אשיר בגשם, עברו מהגרסה הקולנועית המקורית למחזמר מצליח, בשלב מאוחר יותר. ישנם מספר דוגמאות של סרטי קולנוע שאינם מוזיקליים, שלאחר יציאתם לאקרנים זכו לגרסה בימתית מוזיקלית, שבעקבותו צולם הסרט בשנית, הפעם על פי המחזמר הבימתי.\nיחד עם זאת, ישנם סרטים רבים הכוללים בתוכם שירים או ריקודים, אשר אינם נחשבים לסרט מז'אנר המיוזיקל."
    },
    {
        "id": "06by7",
        "description": "רוק הוא ז'אנר מוזיקלי, אשר החל דרכו כהתפתחות של הרוק אנד רול בשנות החמישים. הרוק מבוסס על סולמות הבלוז, בהם מונמכים הצלילים השלישי והשביעי בחצי טון. במקור, הרוק היווה שילוב בין מוזיקה אמריקאית עממית למוזיקה אפרו-אמריקנית קצבית; אך עם השנים הרוק התפצל לאין ספור כיוונים, שהתרחקו מסגנונות אלה מרחק רב, והושפעו גם מסגנונות אחרים לגמרי כמו מוזיקה קלאסית, פופ, ובשנים האחרונות אפילו היפ-הופ. זאת, מכיוון שלמעשה כל להקה שמשתמשת ב\"שילוש הכלים המקודש\" של הרוק - בס, תופים וגיטרה חשמלית - יכולה להגדיר את עצמה כלהקת רוק; והאפשרויות הטמונות בשילוב של שלושת הכלים הללו הן בלתי מוגבלות, מה גם שבמהלך השנים, להקות הרוק הוסיפו כלי מיתרים והחלו לחקור שיטות הקלטה חדשות וכן את האפשרויות הטמונות בסינתיסייזרים, ובאפקטים רבים שמשמשים היום כל גיטריסט. לכן, בנקל אפשר למצוא רוק שקט ורוק רועש, רוק מהיר ורוק איטי רוק שמח ורוק עצוב, רוק קולי ורוק כלי, שירי רוק קלילים ולעומתם מנגינות רוק כבדות ועמוקות. סגנון הרוק הוא כל כך מגוון, שלמעשה, הוא אינו סגנון אחד אלא קבוצה גדולה מאוד של סגנונות שמקושרים דרך הבסיס של \"השילוש המקודש\", וכמו כן דרך סממנים אחרים.\nתור הזהב של הז'אנר הזה בדרך כלל מיוחס לתקופה שמשנות ה-60 של המאה הקודמת עד לשנת 1980. בעידן זה אמנים כגון אלביס פרסלי, בוב דילן, הביטלס, הרולינג סטונז, קווין, ניל יאנג, לד זפלין, פינק פלויד, ג'ימי הנדריקס ורבים אחרים כבשו את מצעדי הפזמונים ברחבי העולם."
    },
    {
        "id": "064t9",
        "description": "בהתאם להקשר, מוזיקת פופ היא קיצור למונח מוזיקה פופולרית, או, בייחוד בשנים האחרונות, מונח המתאר ז'אנר של המוזיקה הפופולרית. מוזיקת פופ נועדה לכל הגילאים. רוב שירי הפופ מושמעים במועדונים ואירועים, במיוחד שירים בולטים של הזמרים המודרניים, או חידושים של שירים משנות השבעים - שמונים."
    },
    {
        "id": "03_d0",
        "description": "ג'אז הוא סוגה מוזיקלית שנוצר בארצות הברית בראשית המאה ה-20. הג'אז היא מוזיקה אפרו-אמריקנית, שמיזגה יסודות קצביים מערב אפריקניים הבנויים על פוליריתמיקה, עם מרכיבים מוזיקליים מהמוזיקה המערבית - הרמוניה, מבנים צורניים ושימוש בכלי נגינה מערביים. אלתור הוא אלמנט נוסף המזוהה עם מוזיקת הג'אז אם כי יש להדגיש כי כמרכיב מוזיקלי בפני עצמו - הוא קיים בכל תרבויות המוזיקה בעולם. בהקשר המלודי יש להזכיר את השימוש הנרחב בסולם הבלוז שהוא עצמו נוצר הרבה לפני הולדת הג'אז, במסגרת הרחבה יותר של התפתחות המוזיקה האפרו - אמריקאית שהחלה, למעשה, עם הצעד הראשון שצעד עבד אפריקני על אדמת אמריקה המערבית."
    },
    {
        "id": "01lyv",
        "description": "מוזיקת קאנטרי היא תערובת של מוזיקה מסורתית ופופולרית, אותה ניתן למצוא, באופן מסורתי, בדרום ארצות הברית ובכמה מחוזות בדרום מזרח קנדה, שהחלה להתפתח במהירות שנות ה-20 של המאה ה-20.‏\nמוזיקת הקאנטרי סיפקה את שני אמני הסולו המוכרים ביותר בכל הזמנים. אלוויס פרסלי, שנודע בתחילת הקריירה שלו כ\"חתול ההילבילי\" והופיע באופן קבוע בתוכנית הרדיו \"לואיזיאנה היירייד\", שהייתה אחת מתוכניות הרדיו המפורסמות ביותר בארצות הברית, באותם הזמנים, שהמשיך והפך לאחת הדמויות שהגדירו את מוזיקת הרוק אנד רול עם הופעתה. השני, הוא המוזיקאי בן זמננו, גארת' ברוקס, שלזכותו מכירות של יותר מ-128 מיליון אלבומים, שהוא אומן הסולו, יליד ארצות הברית, בעל המכירות הרבות ביותר בהיסטוריה של ארצות הברית.\nבעוד שמכירות האלבומים של רבים מסוגי המוזיקה השונים סבלו מירידה משמעותית מאז שנת 2005, המשיכה מוזיקת הקאנטרי להנות משנים טובות בעשור הראשון של המאה ה-21. בששת החודשים הראשונים של 2006, גדלו המכירות של אלבומי מוזיקת קאנטרי בארצות הברית ב-17.7% ל-36 מיליון. זאת ועוד, ההאזנה למוזיקת קאנטרי ברחבי ארצות הברית נשארה יציבה לאורך כמעט כל העשור, ומגיעה ל-77.3 מיליון מאזינים בוגרים מידי שבוע, וזאת לפי סוכנות דירוג האזנת הרדיו ארביטרון. בדרום מערבה של ארצות הברית תערובת שונה של קבוצות אתניות יצרה את המוזיקה שהפכה למוזיקת הווסטרן, שהרכיבה את המונח מוזיקת \"קאנטרי אנד וסטרן\". המונח מוזיקת קאנטרי הנמצא היום בשימוש מתאר סגנונות רבים ותתי ז'אנר."
    },
    {
        "id": "0glt670",
        "description": "מוזיקת היפ הופ היא ז'אנר מוזיקלי המשתייך למוזיקה השחורה, שהתפתח מתוך תרבות ההיפ הופ ומהווה את אחד מיסודותיה. מוזיקת היפ הופ מורכבת מארבעה מאפיינים מוזיקליים עיקריים: ראפינג, סקראצ'ינג \/ די ג'ייאינג, ביטבוקסינג וסמפלינג. כלים אופייניים נוספים הם סמפלר ומכונת תופים.\nמוזיקת היפ הופ התפתחה בדרום ברונקס שבניו יורק במהלך שנות ה-70. המושג \"היפ הופ\" מתאר הן את הסגנון המוזיקלי הנזכר לעיל, והן את הסממנים הייחודיים של תרבות ההיפ הופ. המושג \"ראפ\" מתאר את פעולת הראפינג שמאפיין את רוב סגגנונות ההיפ הופ,‏ והוא לעתים משתמש כמילה נרדפת להיפ הופ, אך האחרון, כאמור, מקיף קשת תרבותית רחבה יותר מאשר הסגנון המוזיקלי עצמו.\nנהוג לחלק את מוזיקת ההיפ הופ לשתי אסכולות לפי זמנים. אולד-סקול היפ הופ מתאר סגנונות ואמנים שהתפתחו בין השנים 1979–1984.‏ מקובל לציין את סיומו עם פריצתה של הלהקה Run DMC שהייתה הלהקה הראשונה שהשתייכה לניו-סקול היפ הופ יחד עם אל אל קול ג'יי. הניו-סקול היפ הופ מתאפיין בשימוש נרחב יותר במכונת תופים ולעתים באלמנטים של מוזיקת רוק או מוזיקה אלקטרונית."
    },
    {
        "id": "03lty",
        "description": "הבי מטאל, או בקיצור - מטאל, הוא זרם מוזיקלי, שהתפתח בשלהי שנות השישים באנגליה מתוך סגנונות הרוק, הבלוז והרוק המתקדם. המטאל מתאפיין לעתים קרובות במקצבים אגרסיביים, נגינה רועשת ומהירה, שימוש מרובה בדיסטורשן ובעיוותי צליל, סולואים טכניים וארוכים של גיטרה חשמלית ולעתים קרובות שירים בנושאים אפלים. להקות הרוק האנגליות לד זפלין, דיפ פרפל ובלאק סבאת' נחשבות ללהקות המטאל הראשונות.\nבמהלך שנות השבעים והשמונים, התפתח המטאל במקביל באנגליה, בארצות הברית ובגרמניה, והיה לאחד הזרמים המרכזיים ברוק ואף התפתחה סביבו תרבות מעריצים. לקראת אמצע שנות התשעים המטאל נדחק מהמיינסטרים, אך החל לפרוח מתחת לפני השטח ברבות מארצות אירופה, ובמיוחד בצפון היבשת. בארצות אלה קמו להקות חדשות, אשר התמקדו בסגנונות הדת' מטאל והבלאק מטאל שהיו קיצוניים יותר מהסגנונות המסורתיים, מהם התפתחו."
    },
    {
        "id": "05r6t",
        "description": "פּאנק רוק היא סוגה מוזיקלית שהתפתחה בין השנים 1974 ל-1976 בארצות הברית, בריטניה ואוסטרליה. מוזיקת הפאנק רוק הושפעה רבות מלהקות הגראז' רוק של אמצע שנות השישים ולהקות הפרוטו פאנק של סוף שנות השישים ותחילת שנות השבעים. להקות הפאנק רוק החלוצות הפיקו שירים מהירים, רועשים, מלוכלכים אשר עסקו בעיקר בנושאים פוליטיים ואנטי ממסדיים. כמו כן, הן נהגו להפיק, להקליט ולהפיץ את המוזיקה שלהם בעצמם דרך ערוצים לא פורמליים.\nבסוף 1976, להקות כגון להקת הראמונס בניו יורק, והלהקות סקס פיסטולס וקלאש בלונדון, זכו להכרה כלהקות החלוצות של סגנון הפאנק רוק. שנה לאחר מכן מוזיקת הפאנק רוק החלה להתפשט ברחבי העולם והפכה באופן במשך תקופה מסוימת לתופעה תרבותית רבת השפעה בבריטניה. מוזיקת הפאנק רוק צברה פופולריות בסצנות המקומיות אשר אינן היו מזוהות עם תרבות המיינסטרים. בעקבות כך, התפתחה תרבות הפאנק אשר התאפיינה בין היתר בסגנונות ביגוד ייחודיים ובמגוון אידאולוגיות אנטי סמכותיות.\nבמהלך השנים התפתח הפאנק רוק למספר תתי סגנונות. תתי הסגנונות הארדקור פאנק ו-Oi!, אשר היו מהירים ואגרסיביים יותר, הפכו בהמשך לסגנונות הדומיננטיים של מוזיקת הפאנק רוק. כמו כן, מוזיקת הפאנק רוק הייתה בעלת השפעה רבה על מוזיקאים רבים והשפיעה רבות כח ההפתחות של מוזיקת הפוסט פאנק ומוזיקת רוק אלטרנטיבי. לקראת סוף המאה ה-20 סגנון הפופ פאנק, אשר קליל ומלודי יותר, התקרב מאוד למיינסטרים ובזכות להקות כגון גרין דיי ואופספרינג הסגנון פנה לקהל רחב יותר וצבר פופולריות רבה."
    },
    {
        "id": "0ggq0m",
        "description": "מוזיקה קלאסית הוא ביטוי רחב וכולל למוזיקת קונצרטים ומוזיקה דתית שאופיה נקבע באירופה בימי הביניים, ברנסאנס ובעת החדשה. המושג, שאינו מוגדר באופן מוחלט, נועד להבדיל סגנונות מסוימים מהמוזיקה הקלה. המוזיקה הקלאסית נחשבת ל\"אמנותית\" יותר ויש המציבים אותה יחד עם יתר האמנויות לאורך ההיסטוריה המערבית. במובנה הצר ביותר, מוזיקה קלאסית היא מוזיקה שנכתבה בתקופה הקלאסית, כלומר במחצית השנייה של המאה ה-18. המונח מוזיקה קלאסית מתייחס למסורת המוזיקלית המערבית החל מימי הביניים ועד לימינו אנו. המוזיקה הקלאסית נבדלת מהמוזיקה העממית, הצבאית והטקסית של ימי הבניניים והרנסאנס, ומהמוזיקה הפופולרית, הג'אז, הרוק והפופ של המאה העשרים עד לימינו.\nהמוזיקה הקלאסית נבדלת מהמוזיקה הפופולרית ומן המוזיקה העממית בעיקר בשיטת התיווי הייחודית של המוזיקה, שהחלה להתפתח מסביבות המאה ה-16. שיטת תיווי מסורתית זו, יחד עם מונחים והוראות ביצוע מוזיקליות נוספות שנוספו עם השנים, משאירים מעט מאוד מקום לאלתור במהלך ביצוע המוזיקה בקונצרט רשמי, ובכך ניתן להעביר את המוזיקה כפי שכתב אותה המלחין, וכפי שרצה שהיא תישמע.\nהמונח \"מוזיקה קלאסית\" לא היה מקובל בציבור עד לתחילת המאה ה-19. בתקופה זו נעשה ניסיון לעשות תהליך של \"קנוניזציה\" לתקופה שבין הופעתו של המלחין הגרמני יוהאן סבסטיאן באך ועד ללודוויג ואן בטהובן, ולהשריש בציבור הרחב ובתרבות את תקופה זו כתור הזהב של המוזיקה המערבית באירופה. האזכור המוקדם ביותר של המונח \"מוזיקה קלאסית\" מופיע במילון האנגלי של אוקספורד משנת 1836."
    },
    {
        "id": "02lkt",
        "description": "מוזיקה אלקטרונית היא כל מוזיקה המנוגנת באמצעות כלים אלקטרוניים. כאשר מתייחסים למוזיקה אלקטרונית כסגנון מוזיקלי נפרד, הכוונה היא למוזיקה שהכלים הדומיננטיים בה הם אלקטרוניים כגון סינתיסייזר, מחשב, מכונת תופים וסמפלר. המוזיקה האלקטרונית לעתים מאופיינת כ\"מוזיקה ממוחשבת\" מאחר שחלק ניכר מהיצירה והעיבוד נעשה בקלות רבה על מחשב ובאמצעות תוכנות מתאימות."
    },
    {
        "id": "0155w",
        "description": "בלוז הוא סגנון מוזיקלי ווקאלי ואינסטרומנטאלי המבוסס על הסולם הפנטטוני ובאופן טיפוסי על מאפייני מהלך הרמוני בן 12 תיבות. הבלוז הוא מוזיקה שחורה, אך גם לבנים מנגנים אותו. הוא עבר גלגולים רבים מסגנון עממי בשדות הכותנה בדלתא של המיסיסיפי ועד לרוק-בלוז של סוף שנות השישים כסגנון. עם זאת, הבלוז מורגש בכל סגנונות המוזיקה הפופולרית.\nמקורו של הבלוז הוא בארצות הברית, בשירת העבדים האפריקנים. שירה זו כללה שירי עבודה, שירי דת וכן מאפיינים של מוזיקה אפריקנית שורשית. סגנון זה נחשב לפואטי, מלודי, הרמוני ובעל קצב מיוחד משלו, דבר המבדיל אותו מכל סגנון מוזיקלי אחר.\nכאשר נכנסו כלי הנגינה החשמליים לשימוש מאסיבי במוזיקה בשנות החמישים, הבלוז היווה את הבסיס ללידתו של הרוק אנד רול, אשר סימן עידן חדש בתולדות המוזיקה. הבלוז השפיע רבות על המוזיקה הפופולרית והוביל ליצירת שלל סגנונות המהווים את כובד המשקל של המוזיקה המערבית המודרנית: הג'אז, רית'ם אנד בלוז, רוק, מטאל, קאנטרי ואף השפעות מסוימות על מוזיקה קלאסית מודרנית."
    },
    {
        "id": "06cqb",
        "description": "רגאיי הוא סגנון מוזיקלי שמקורו באי ג'מייקה. הרגאיי הוא שילוב של סגנונות מוזיקליים אמריקאים כגון ג'אז ורית'ם אנד בלוז, סגנונות מוזיקליים ג'מייקנים מוקדמים כגון סקא ורוקסטדי ומוזיקה אפריקאית-קאריבית כגון קליפסו ומנטו. הרגאיי מנוגן לרוב במשקל של 4\/4, כאשר הפעימות המודגשות הן השנייה והרביעית, להבדיל ממוזיקת הפופ. השירים במוזיקת הרגאיי מתעסקים בדרך כלל ברוחניות ואהבה ומושפעים רבות מדת הראסטפארי. עם זאת, בשנים האחרונות יותר זמרי רגאיי שרים שירים על החיים הקשים בגטו, שירים על נשים ושירי זימה, כל זאת בהשפעת ההיפ הופ האמריקאי."
    },
    {
        "id": "02w4v",
        "description": "מוזיקת פולק, היא מוזיקה עממית. בישראל, המושג משמש בעיקר לתיאור מוזיקה של עמים דוברי אנגלית."
    },
    {
        "id": "02x8m",
        "description": "במוזיקה, פֿאנק (Funk) הוא סגנון מוזיקלי. הפאנק התפתח ממוזיקת נשמה וג'אז תוך שילוב רוק, ומאופיין במקצב קופצני-איטי אך לא רעשני. תחילתו של הפאנק בשנות ה-60 וה-70 ברבעים האפרו-אמריקאים שבערים הגדולות בארצות הברית."
    },
    {
        "id": "0ggx5q",
        "description": "מוזיקת דאנס היא שם כללי למספר סגנונות מוזיקליים שתכליתם העיקרית ללוות ריקוד. ההגדרה העממית של המוזיקה התפתחה עם השנים, ובעבר היה ניתן לכלול תחתיה גם יצירות תקופת הבארוק, ובעבר הקרוב רוק אנד רול, סווינג ועוד. כיום הכוונה היא בעיקר למוזיקה אלקטרונית, כגון דיסקו, טראנס, היפ הופ ועוד."
    },
    {
        "id": "0199g",
        "description": "אופניים הם כלי תחבורה יבשתי בעל שני גלגלים, המונע בכוחו של אדם ולעתים נדירות בכוחו של מנוע עזר. האופניים נרשמו כפטנט בשנת 1819 ומאז התפתחו דגמים שונים, בעלי עיצוב, תנוחת ישיבה, וצורת הנעה משתנים. אופני טנדם עשויים להיות מונעים על ידי יותר מרוכב אחד.\nנסיעה או רכיבה על אופניים היא אחת מצורות התנועה המרכזיות בחלקים מסוימים של העולם. במדינות מתפתחות זהו כלי תחבורה נפוץ מטעמי עלות, ואילו במטרופולינים רבים באירופה וצפון אמריקה האופניים הם כלי תחבורה מהיר ונוח בתנועה הסואנת.\nאופניים משמשים גם ככלי עבודה, להסעת משא או אנשים, או למופעים אקרובטיים מול קהל. רכיבה על אופניים היא גם צורת בילוי וספורט נפוצה. מדי שנה נערכים מרוצי אופניים מקצועניים, המפורסמים שבהם הם הטור דה פרנס והג'ירו ד'איטליה לאופני כביש, ותחרויות אחרות לאופני הרים או אופני BMX. דגמי אופניים מיוחדים מתאימים גם לתחרויות במסגרת ספורט נכים, כגון אופני טנדם או אופני יד."
    },
    {
        "id": "019jd",
        "description": "סירה היא כלי שיט קטן וללא סיפון. מקור השם נלקח מהמילה סיר, שמה ממשיל אותה לסיר קטן, עקב קוטנה‏.\nתקנות משרד התחבורה בישראל מגדירות סירה ככלי שיט שאורכו אינו עולה על 7 מטרים, אשר מונע בכוח מנוע, מפרשים או משוטים. לעתים משתמשים במונח \"סירה\" לציון כלי שיט קטן בעל סיפון, כמו למשל \"סירת נתב\" בנמל.\nסירות נועדו לשיט במימי החופים, בנהרות, באגמים, בנמלים ובנתיבי מים פנימיים, אך לא בים הפתוח. הן משמשות בעיקר לספורט, לפנאי ולדיג, אך לעתים גם להובלת מטענים ואנשים למרחקים קצרים מאוד.\nהמלה \"סירה\" נזכרת בתנ\"ך בספר עמוס ד' ב': \"נִשְׁבַּע אֲדֹנָי יְהוִה בְּקָדְשׁוֹ, כִּי הִנֵּה יָמִים בָּאִים עֲלֵיכֶם; וְנִשָּׂא אֶתְכֶם בְּצִנּוֹת, וְאַחֲרִיתְכֶן בְּסִירוֹת דּוּגָה.\" רש\"י במקום מפרש: \"היא ספינה קטנה של ציידי דגים ולפי שקטנה היא קורא לה סיר וקורא לה בלשון משנה דוגית בבבא בתרא\"."
    },
    {
        "id": "01bjv",
        "description": "אוטובוס הוא כלי רכב קרקעי ממונע וגדול המיועד להסעת מספר רב של נוסעים על הכביש. מרבית האוטובוסים משמשים כחלק ממערך תחבורה ציבורית עירוני או בינעירוני או למטרות תיירות."
    },
    {
        "id": "0k4j",
        "description": "מכונית היא כלי רכב יבשתי בעל מנוע וגלגלים, המיועד לשאת נוסעים או מטען. הגדרת המכונית אינה חד-משמעית, אך לרוב היא בעלת מנוע בעירה פנימית, ארבעה גלגלים, ומיועדת לשאת עד כ-15 נוסעים או מטען של עד 1,000 קילוגרם.\nעוד בתחילת דרכה פיתחו מתכנני המכונית פתרונות הנעה שונים, שכללו מנועי בעירה פנימית, מנועים חשמליים, מנועי קיטור ועוד, אך מנועי הבעירה הפנימית מסוג מנוע בנזין ומנוע דיזל הם עדיין הנפוצים ביותר. בשנים האחרונות, עם עליית המודעות לזיהום האוויר, מיוצרות יותר מכוניות עם מנוע חשמלי כמנוע יחיד או בשילוב מנוע בעירה פנימית."
    },
    {
        "id": "09ct_",
        "description": "מסוק הוא כלי טיס היוצר עילוי באמצעות סיבוב מדחף בעל להבים. בעגה המקצועית המסוק הוא \"כלי טיס בעל כנף סובבת\", לעומת מטוס שהוא \"כלי טיס בעל כנף קבועה\". המילה הלועזית \"הליקופטר\" מורכבת מהמילים היווניות \"הליקס\" ו\"פטרון\".\nבהשוואה למטוסי כנף קבועה, מבנה המסוק מסובך בהרבה, הוא יקר יותר ליצור ולתפעול, איטי יותר ובעל טווח טיסה קצר יותר. יתרונו הגדול של המסוק הוא יכולת התמרון הכמעט בלתי מוגבלת שלו במרחב. המסוק יכול לרחף מעל נקודה, לטוס לאחור ולצדדים, לתמרן במהירויות נמוכות מאוד המאפשרות טיסה בין עצמים ולנחות ולהמריא אנכית ממשטחי נחיתה מוגבלים.\nהקושי בתכנון מסוק נובע מכמה גורמים: הצורך בסיבוב הכנפיים, שדורש מנגנון כבד וחזק, ומנוע בעל הספק גדול. בנוסף נדרש מנגנון אשר מונע מהמסוק להסתובב בכוון ההפוך מהרוטור, ואמצעי ניהוג מורכבים מכיוון שלא ניתן להשתמש במשטחי היגוי כמו במטוס. בגלל המורכבות ההנדסית, פיתוח המסוק פיגר שנים רבות אחרי פיתוח המטוס. טיסה קצרה ראשונה בוצעה בידי מסוק רק בשנת 1922, לעומת טיסת האחים רייט במטוס בשנת 1903.\nיכולותיו המיוחדות של המסוק הביאו לניצולו למגוון שימושים, הן צבאיים והן אזרחיים ובהם הובלת אנשים וסחורות, התקנה, סיור, ניטור, חילוץ, שיטור, הובלת גייסות ומשימות תקיפה."
    },
    {
        "id": "04_sv",
        "description": "אופנוע הוא כלי תחבורה דו-גלגלי המונע במנוע ומיועד לשאת נוסע אחד או שניים. האופנוע נבדל מן הקטנוע במספר מאפיינים:\n⁕תמסורת: בעוד שלאופנוע תיבת הילוכים ידנית, לקטנוע תיבת הילוכים רציפה.\n⁕מיקום המנוע: בקטנוע המנוע ממוקם לרוב בחלקו האחורי של כלי הרכב, בניגוד לאופנוע, שמנועו ממוקם במרכז כלי הרכב. זאת על מנת לפשט את העברת הכוח מהמנוע לגלגל האחורי, אשר באופנוע נעשית באמצעות שרשרת בדרך כלל. הבדל זה משפיע גם על הצורה החיצונית של כלי הרכב ויוצר את ההבדל הוויזואלי המשמעותי בין שני סוגי כלי הרכב.\n⁕מושב האופנוע אינו מאפשר הצמדת ברכי הרוכב בעת הרכיבה, בדומה לאוכף."
    },
    {
        "id": "06q74",
        "description": "אונייה היא כלי שיט גדול, בעל סיפון, שנועד לשיט בים הפתוח, בנהרות, ואגמים. אוניות מלוות את האנושות מאז שחר התפתחותה, והיו גורם מפתח בהתפתחות הטכנולוגית והתרבותית של האדם: אוניות שימשו לתגליות, מסחר, דיג, לוחמה, הגירה, מסעות, ועוד. אוניות היו גורם מפתח בהתפתחותן של אימפריות, בהתפתחות הניווט ובתגליות מדעיות וטכנולוגיות רבות מספור, והיוו גורם מרכזי בגידולה העצום של האנושות ובהתפתחותה. מגוון עצום של טיפוסי אוניות, בגדלים רבים, התפתח במהלך הדורות; אוניות אלה נבנו ממגוון רב של חומרים, בדרכים שונות, הונעו באמצעי הנעה שונים, ונשאו כמעט כל סחורה ומצרך קיים. קיומם של צי סוחר, צי מלחמה או צי דיג מהווים לעתים קרובות מרכיב קיומי ביכולתה של אומה או קהילה לשרוד, לפרוח והתפתח. למרות התפתחותם של אמצעי תעבורה שונים במשך השנים, ביבשה ובאוויר, נותרה התעבורה הימית דרך העברת הסחורות העיקרית בעולם גם בתחילת המאה ה-21.\nמבחינה פורמלית, נחשבה אונייה בעת החדשה ככלי שיט בעל מערך תרונה ומפרשים במבנה מסוים. תקנות משרד התחבורה בישראל מגדירות אונייה ככלי שיט המונע בכוח מנוע או מפרשים, שאורכו עולה על 24 מטרים ותפוסתו ברוטו עולה על 100 טון. החוק הימי המסחרי מגדיר אונייה ככלי שיט המוביל מטענים או נוסעים בים."
    },
    {
        "id": "01pz3b",
        "description": "הרכבת התחתית של ניו יורק היא מערכת רכבת תחתית המהווה חלק ממערכת התחבורה הציבורית של העיר ניו יורק במדינת ניו יורק שבארצות הברית. הרכבת נמצאת בבעלות עיריית ניו יורק ומוחכרת לרשות התחבורה של העיר ניו יורק. לרכבת התחתית של ניו יורק 468 תחנות נוסעים וקווי רכבת באורך 368 ק\"מ - והיא אחת ממערכות הרכבת התחתית הגדולות בעולם.\nאף שהרכבת נקראת \"רכבת תחתית\", כ-40% מקווי הרכבת עוברים מעל הקרקע, אולם באי מנהטן כמעט כל קווי הרכבת עוברים מתחת לקרקע."
    },
    {
        "id": "0pg52",
        "description": "מונית היא כלי תחבורה אשר נוסעיו שוכרים את שירותו על מנת להגיע למחוז חפצם. למרות ששיטות ההשכרה, הקריאות, התקנות וההתמקחות משתנים ממדינה למדינה, ישנם עדיין מספר מאפיינים מזהים. בדרך כלל כלי התחבורה הינו מכונית, אבל ישנם מקומות בעולם שמשתמשים בסירות, ריקשות ואף מטוסים.\nהמילה \"מונית\" חודשה על ידי האמן יוסף בס עם קום המדינה, על-בסיס המילה \"מונה\"."
    },
    {
        "id": "07jdr",
        "description": "רכבת היא כלי תחבורה יבשתי, המשמש להובלת נוסעים ומטען על גבי מסילה. הרכבת בנויה ממספר קרונות, הנמשכים או נדחפים על ידי קטר. המסילה בנויה בדרך כלל משניים, שלושה או ארבעה פסי פלדה, אך קיימות בשימוש גם מסילות בעלות פס יחיד. בחלק מהרכבות יש לקרונות יכולת הנעה עצמית, ללא קטר, והם נקראים קרונועים.\nקיימים שלושה סוגי הנעה עיקריים לרכבות:\n⁕קיטור - השיטה הוותיקה להנעת קטרים באמצעות חימום מים שהופכים לקיטור ומייצרים תנועה.\n⁕דיזל ובנזין - שימוש במנוע בעירה פנימית.\n⁕חשמל - שימוש במנוע חשמלי. בדרך כלל הרכבת מקבלת את אספקת החשמל מכבלים שעוברים מעל המסילה.\nניתן להגדיר סוגי רכבות שונים על פי אורך המסלול שלהן: רכבת בינלאומית, בינעירונית אזורית, פרברית ועירונית. ההבדל במרחקי הנסיעה יוצר גם הבדלים אחרים כגון תדירות שונה, מרחק מומלץ בין תחנות שהוא שונה ועדיפות לשימוש בטכנולוגיות שונות. במדינות רבות הרכבת היא אמצעי התחבורה העיקרי להסעת נוסעים, והיא משלבת בין מספר סוגי רכבות:\n⁕רכבות מהירות לנסיעות ארוכות טווח בין מדינות ואזורים.\n⁕רכבות רגילות שמשמשות להובלת נוסעים בין ערים ופרברים.\n⁕רכבת תחתית, רכבת קלה ומונורייל לתנועה בתוך הערים.\n⁕רכבת פרברית המשמשת לקישור בין שולי המטרופולין למרכזו.\nסוג מיוחד ונכחד של רכבות היא הדרזינה, שהיא כלי תחבורה קטן ופשוט הנע על פסי ברזל בכוח האדם הנוהג בו או מנוע עזר."
    },
    {
        "id": "07r04",
        "description": "משאית היא כלי תחבורה כבד המשמש להובלת סחורות וציוד. למשאיות גדלים וצורות שונים, אך לרוב יהיו גדולות מרוב כלי הרכב הנמצאים על הכביש. המשאיות הכבדות הנוסעות בכביש המהיר גדולות יותר מאוטובוס ובעלות מנוע בעל הספק של כ-350 כוחות סוס.\nהמשאית מורכבת מחלקים אחדים:\n⁕מרכב - הכולל את תא הנהג, המנוע, מכלי הדלק, השלדה והגלגלים.\n⁕הקבינה - תא הנהג.\n⁕הגרור\/נגרר\/מכולה\/כן משא - ההתקן של המשאית שעליו או בתוכו מעמיסים את המטען."
    },
    {
        "id": "0ddnl",
        "description": "מעבורת היא כלי שיט רחב שתכלית תפקידו לשאת בני אדם על חפציהם ממקום למקום על פני המים. מעבורת מאפשרת גם מעבר פשוט של מכוניות ומשאיות, ויש אף מעבורות המובילות רכבת שלמה על מטענה ונוסעיה.\nהמעבורת מחליפה גשר לשם חיבורן של שתי נקודות ביבשה. מעבורות נפוצות בעולם כולו, הואיל ובלתי אפשרי להקים גשרים ומנהרות בכל מקום ומקום. בארץ עשירה בנהרות כמו ברזיל, ובארץ עשירה בפיורדים כנורבגיה, המעבורת היא כלי תחבורה מן המעלה הראשונה בחשיבותו.\nבמדינות מפותחות ישנה נטייה לוותר על שירותי המעבורות ולהחליפם בגשר או במנהרה שמאפשרים קשר יציב, רצוף ומהיר יותר בין ארצות. דוגמאות בולטות לכך הן המנהרה שנחפרה בין צרפת ואנגליה מתחת לים, וגשר ארסונד שהוקם בין שבדיה לדנמרק. ההשקעה בשני פרויקטי ענק אלה הייתה גבוהה ביותר, וספק אם תצדיק עצמה מבחינה כלכלית.\nבישראל הופעל שירות מעבורות סדיר על ידי החברות Poseidon Lines ו-Salamis Lines בין חיפה ופיראוס דרך לימסול ורודוס בתדירות של פעמיים בשבוע. השירות הופסק בשנת 2001 עקב המצב הביטחוני."
    },
    {
        "id": "0f6pl",
        "description": "טרוליבוס הוא אוטובוס ציבורי המונע באמצעות רשת החשמל. הטרוליבוס דומה בחזותו ובמבנהו לאוטובוס רגיל, אך הוא מצויד במנוע חשמלי, ובאמצעים המחברים אותו אל חוטי חשמל התלויים, בדרך כלל, מעל למסלול נסיעתו. על רשת החשמל המזינה את הטרוליבוס לכלול שני חוטי חשמל מקבילים הסוגרים מעגל חשמלי, וזאת בניגוד לאמצעי תעבורה מסילתיים, המשתמשים במסילה כחלק מהמעגל. בדומה לאוטובוס המונע באמצעות מנוע בעירה פנימית, הטרוליבוס יכול להיות דו-קומתי או ארוך, ולהתחלק לשתי יחידות או יותר באמצעות מחבר דמוי אקורדיון."
    },
    {
        "id": "09g5h",
        "description": "חללית היא כלי המשוגר לחלל. חלליות משמשות למגוון מטרות, בהן תקשורת, צילום, מטאורולוגיה, ניווט ומחקר. מטרת החללית משפיעה על אופי משימתה: חלליות מאוישות נשלחות לזמן מוגבל בחלל שבסופו הן שבות אל כדור הארץ ונבנות כך שיתאימו לחדירה לאטמוספירה, ואילו חלליות שמיועדות לחקור את מערכת השמש החיצונית, כגון וויאג'ר 1, לא מיועדות לחזור.\nחלליות שוגרו לחלל החל מהמחצית השנייה של המאה ה-20, שהראשונה בהן הייתה ספוטניק 1 הסובייטית ששוגרה ב-4 באוקטובר 1957. ב-12 באפריל 1961 שוגרה לראשונה חללית שנשאה אדם לחלל, ווסטוק 1, שנשאה את יורי גגארין. רוב החלליות הן חלליות שנועדו לבצע משימה אחת. דוגמה לחלליות שנועדו לבצע מספר רב של משימות הן מעבורות חלל. ארצות הברית פיתחה צי של 5 מעבורות חלל שביצעו מאז 1981 למעלה מ-120 משימות. עם זאת, גישה זו ניטשה עקב עלותה הגבוהה, ב-2011 מעבורות החלל יצאו משירות. את מעבורות החלל תחליף החללית אוריון, המפותחת כיום כחלק מתוכנית קונסטליישן.\nחללית משוגרת לרוב באמצעות משגר בעל מנוע רקטי. השיגור עצמו מתבצע מכן שיגור. בדרך כלל, המשגר מורכב ממספר שלבים כדי להקטין את מסתו ככל שהשיגור מתקדם, ולאפשר האצת הטיל למהירות הנדרשת ממנו. ברוב המקרים למשגר יש שלושה שלבים. השלבים שסיימו את פעולתם מנותקים מהמשגר ונופלים.\nאת המילה \"חללית\" הגה אורי אבנרי בשנת 1951 כאשר תירגם עבור עיתונו \"העולם הזה\" מאמר של ורנר פון בראון על המסע העתידי בחלל, שהיה אז עדיין בחזקת מדע בדיוני."
    },
    {
        "id": "013xl3",
        "description": "רחפת היא כלי שיט חסר-הדחק, כלומר בעת שיט גופו אינו שקוע במים. באמצעות משאבות אוויר חזקות יוצרת הרחפת \"כרית\" אוויר בינה לבין פני המים. היא יכולה לנוע מעל כל משטח חלק דיו כמו אדמה, ביצה או מים, שכן אין לה מגע ישיר עם המשטח."
    },
    {
        "id": "074d1",
        "description": "צוללת היא כלי שיט מאויש, המסוגל לנוע ולפעול מתחת לפני הים. רוב הצוללות בעולם משמשות למטרות צבאיות - בעיקר איסוף מודיעין, טיבוע אוניות, ירי טילים אל מטרות קרקעיות והובלת לוחמי קומנדו ימי, אך קיימות גם צוללות למטרות מחקר מדעי, לצורכי תיירות, להברחת סמים‏ ולמספר מצומצם של שימושים מסחריים אחרים.\nהצוללות יקרות בהרבה מכלי שיט אחרים בכל הקשור לבנייה ולתחזוקה, אך יתרונן ביכולת חמיקה ופעולה בחשאי מצדיק את ההשקעה בהן. מדיניות הגרעין של ארצות הברית ושל מדינות נוספות מתבססת על יכולת לשגר מהלומה גרעינית מצוללות, וכך לקיים מדיניות של השמדה הדדית מובטחת.\nרעיון הצוללת קיים לפחות מהמאה ה-15. אחד מספריו הפופולריים של סופר המדע הבדיוני ז'ול ורן, 20,000 מיל מתחת למים עסק בצוללת בשם \"נאוטילוס\". יחד עם זאת, לשימוש רחב הגיעו הצוללות רק במלחמת העולם הראשונה, בה שימשו כנשק אסטרטגי בידי הקיסרות הגרמנית במטרה להטביע חלק ניכר מצי הסוחר הבריטי ובכך לאלץ את בריטניה להיכנע לתכתיבים גרמניים."
    },
    {
        "id": "057gn",
        "description": "מיניוואן הוא סוג של מכוניות קומפקטיות המתוכננות להסעת מספר רב של נוסעים, אך אינן מיועדות לשימוש מסחרי. המונח נכנס לשימוש כשהוצגו דגמים שפותחו במקביל על ידי רנו וקרייזלר בשנות ה-80 של המאה ה-20, ומאז הפכו לכלי רכב משפחתי פופולרי."
    },
    {
        "id": "0342h",
        "description": "הגיטרה היא כלי מיתר אשר מנגנים עליו באמצעות האצבעות או באמצעות מפרט. הגיטרה מבוססת על כלים עתיקים יותר כמו העוד או הלאוטה."
    },
    {
        "id": "0319l",
        "description": "קרן יער היא כלי נשיפה ממתכת. היא מסוגלת להפיק צלילים רועמים ודרמטיים לצד צלילים שקטים ונוגעים ללב. מנעדה של קרן היער הוא השני בגובהו במשפחת כלי הנשיפה ממתכת, לאחר החצוצרה ולפני הטרומבון. צלילי הקרן נכתבים בּמפתח סול, אך לעתים צליליה הנמוכים נכתבים בּמפתח פה.\nתולדות קרן היער מתחילות עוד בתקופה הפרהיסטורית; אנשי התקופה נהגו להשתמש בקרניים של בעלי חיים ליצירת צלילים רמים שנשמעו מרחוק, קרן דומה משמשת את היהודים כשופר.\nהקרן בנויה כצינור ארוך, שקצהו האחד דק, ובקצהו השני הוא מתרחב מאוד, ומשמש כמגבר לצליל הבוקע ממנו. בצליליה הגבוהים במיוחד של הקרן, לנגני הקרן קשה לדייק בצלילה מכיוון שהם תלויים בלחץ השפתיים, שנעשה למאוד קרוב בצלילים הגבוהים.\nמנעדה של קרן היער הרגילה:"
    },
    {
        "id": "02hnl",
        "description": "מערכת התופים, בגרסתה המודרנית, היא מערכת כלי הקשה המהווה מכלול של תופים ומצילות שמשמשים בכל סוגי המוזיקה. צורת המערכת המוכרת כיום מיוחסת לרוב למתופף הג'אז ג'ין קרופה."
    },
    {
        "id": "013y1f",
        "description": "עוגב הוא כלי מקלדת גדול המפיק צליל מהרעדה של אוויר.\nבניגוד לכלי מקלדת אחרים כגון פסנתר, צ'מבלו וקלאוויקורד אשר צלילם מופק מרעידת מיתרים – הפקת הצליל בעוגב נוצרת מהרעדה של אוויר בעזרת לשוניות, כמו בכלי נשיפה מעץ. הצליל מופק בו באמצעות נשיפת אוויר מכנית דרך צינורות, על ידי מפוח. רוב העוגבים העתיקים נמצאים בכנסיות. עוגבים רבים נמצאים באולמות קונצרטים."
    },
    {
        "id": "0l14j_",
        "description": "חליל צד הוא כלי נגינה ממשפחת כלי הנשיפה מעץ."
    },
    {
        "id": "05r5c",
        "description": "פסנתר הוא כלי נגינה ממשפחת כלי המקלדת שהומצא בתחילת המאה ה-18. מנעד הצלילים של הפסנתר הוא הגדול ביותר מבין כל כלי הנגינה, ומתפרש על יותר משבע אוקטבות. רוב הפסנתרים בעלי 88 קלידים, ומגיעים עד לה נמוך ועד דו גבוה, אך יש גם פסנתרים יוצאי דופן המגיעים עד ל-97 קלידים.\nבמאה האחרונה נפוצים שני סוגים של פסנתרים: פסנתר הכנף, שבו המנגנון המכני של הפסנתר נמצא במאוזן לקרקע, ופסנתר עומד פסנתר שבו המנגנון המכני נמצא במאונך לקרקע, המכונה גם \"פסנתר קיר\"."
    },
    {
        "id": "0mkg",
        "description": "אקורדיון הוא כלי נגינה ממשפחת כלי המפוח. האקורדיון מורכב ממפוח המחובר לשתי מסגרות מלבניות; הצליל מופק על ידי מתיחת או כיווץ המפוח על ידי הנגן. זרם האוויר שנוצר בעת הפעלת המפוח מרטיט לשוניות מתכת המפיקות את הצליל.\nלאקורדיון קבוצת כפתורים בכל צד. בסוג המוכר ביותר של אקורדיונים, הכפתורים באחד הצדדים נראים כמקלדת פסנתר.\nסיריל דמיאן רשם פטנט על האקורדיון הראשון בשנת 1829 בווינה, אם כי מכשיר דומה הומצא בברלין כמה שנים קודם לכן."
    },
    {
        "id": "04gc2",
        "description": "משפטן הוא אדם בעל השכלה משפטית, העוסק בתחום המשפט, או בתחום הקשור לו.\nהמושג \"משפטן\" כולל גם עורכי דין ושופטים אך השימוש העיקרי בו נעשה בהתייחסות למי שאינו נמנה עם העוסקים בשני מקצועות אלה, אלא עוסק בתחומים אחרים של המשפט: פרשן משפטי, מרצה למשפטים וכדומה. פעמים רבות משמש תואר זה לזיהוי של מי שסיים לימודי משפטים אך עדיין לא הוסמך להיות עורך דין, אם משום שאינו מעוניין בכך או משום שהוא נמצא במהלך תקופת הסטאז' שלו.\nבפסק דין, שעסק בסמכותו של בית המשפט העליון, נדרש נשיא בית המשפט העליון דאז, משה זמורה לדבריו של שופט בית המשפט העליון של ארצות הברית, פליקס פרנקפורטר, בדבר \"חוש המומחיות של המשפטן\".\nבפסק דין אחר של בג\"ץ, נאמר: \"על-אף טיעונו המשובח והמעניין של העותר שאינו משפטן, אנו מחליטים לדחות את העתירה למתן צו-על-תנאי\"."
    },
    {
        "id": "05t4q",
        "description": "רופא הוא אדם העוסק במקצוע הרפואה, המטפל בחולים ובפצועים על-מנת לרפא אותם וכן מסייע לאנשים בריאים להימנע ממחלות. חלק מהרופאים עוסקים גם במחקר רפואי.\nהרופא מוסמך לקבל החלטות מורכבות וגורליות באשר למצבו הבריאותי של החולה כמו כריתת איברים, פעולות כירורגיות מסובכות וכדומה.\nמיעוטם של הרופאים הם רופאים כלליים. רוב הרופאים משלימים לפחות התמחות אחת ומוגדרים כמומחים לתחומים מסוימים, כגון רפואה פנימית, כירורגיה, רפואת ילדים, רפואת עיניים, אנדוקרינולוגיה וכיוצא בזה.\nהאיש הנחשב כראש וראשון מבין הרופאים המפורסמים הוא היפוקרטס, \"אבי הרפואה\" שתורת ארבע הליחות שלו החזיקה מעמד כאלפיים שנה."
    },
    {
        "id": "0mn6",
        "description": "אדריכל או ארכיטקט עוסק באדריכלות, כלומר בתכנון מבנים, אך גם מתמחה לעתים בתכנון עירוני, אדריכלות נוף ואדריכלות פנים.\nמקור השם אדריכל, המופיע במקורות העבריים, הוא בשפה האכדית: הלחמת המילים ארדו-אקלי, למילה \"ארדכלוטו\". בלעז פירושו ארכי-טקט. בעבר, האדריכל אכן היה הבנאי הראשי והאחראי הבלעדי לתכנון ובניית הבניין. מאז המאה ה-19 עוסקים האדריכלים בעיקר בתכנון ולא בבנייה וגם תכנון הקונסטרוקציה עבר עם השנים לאחריותם של המהנדסים. כיום, עוסק האדריכל בתכנון ובעיצוב הבניין כאשר מהנדס אזרחי אחראי על תכנון הקונסטרוקציה ובדרך כלל אדם שלישי הוא מנהל הבנייה בפועל.\nבמקצוע הבנייה מעורבים גורמים ומומחים רבים לכל תחום כשתפקידו של האדריכל הוא להוביל את מלאכת הבניה. על האדריכל להכין תכנון אשר מקשר בין דרישותיהם וצרכיהם של המזמין והמשתמשים, נתוני השטח והאקלים וסביבתו של המבנה תוך הענקת תשומת לב להיבטים של הנדסה, חוק ותקינה. במקביל, כוללת עבודתו של האדריכל, העוסק גם באסתטיקה של הבניין ובהשפעתו על החברה גם מרכיב אומנותי נרחב כך שהאדריכל הוא אמן.\nתחומים נוספים בהם עוסקים אדריכלים הם:\n⁕תכנון עירוני - תחום זה עוסק בעיצובם של יישובים וערים, החל מהגדרת ייעודם של אזורים בחוק ועד עריכת תכניות בינוי מפורטות למבנה השכונה, הרחוב ואף הנחיות לעיצוב הבית. אדריכל בעל תואר שני בתכנון ערים יכול לעסוק בזה באופן רשמי."
    },
    {
        "id": "09jwl",
        "description": "מוזיקאי הוא אדם העוסק ביצירת מוזיקה או בביצועה. מוזיקאים יכולים להיות מסווגים לפי תפקידיהם ביצירת המוזיקה או בביצועה . הסיווג של מוזיקאים מתחלק בדרך כלל לקטגוריות שלהלן:\n⁕נגן או אינסטרומנטליסט, אדם המנגן בכלי נגינה.\n⁕זמר, המשתמש בקול להפקת צלילים מוזיקליים.\n⁕מנצח, המנחה הרכב מוזיקלי אינסטרומנטלי, בדרך-כלל תזמורת המבצעת מוזיקה קלאסית.\n⁕מלחין, פזמונאי, מפיק מוזיקלי ומעבד מוזיקלי, היוצרים את היצירות המוזיקליות, השירים או העיבודים המוזיקליים.\n⁕\"מוזיקאים\" - הזמרים העוסקים במוזיקה ממוסחרת, כגון מוזיקה ים תיכונית, פופ, טראנס, טכנו, ושאר מוזיקה מהמיינסטרים."
    },
    {
        "id": "01d30f",
        "description": "מורה הוא אדם העוסק בהוראה. המורה אחראי על הלמידה של תלמידיו, כחלק מתהליך החינוך.\nלרוב המורה מועסק במסגרת כיתה של בית ספר השייך לחינוך פורמלי."
    },
    {
        "id": "0d1pc",
        "description": "דוגמנות היא מקצוע שהעוסקים והעוסקות בה מסייעים לשיווק מוצרים ולפרסומם, תוך ניצול מראה מושך של גופם או פניהם. ארבעת התחומים העיקריים של הדוגמנות הם דוגמנות מסלול, דוגמנות מגזינים, דוגמנות פרסום ודוגמנות אמנותית.\n⁕דוגמני מסלול מופיעים בתצוגות אופנה ומציגים בגדים בעיצובים חדשים. הערים מילאנו שבאיטליה ופריז שבצרפת נחשבות למרכזי דוגמנות המסלול.\n⁕דוגמנות מגזינים היא צילום בסטילס למגזיני אופנה, לשם הצגת בגדים חדשים.\n⁕דוגמנות פרסום היא צילום לפרסומת בעיתונות, בטלוויזיה ובקולנוע. לעתים מופיעים הדוגמנים או הדוגמניות כשלגופם רק בגדי ים או הלבשה תחתונה, ולעתים אף בעירום חלקי או מלא. המוצרים המפורסמים אינם בהכרח בגדים - בפרסום משתמשים בדוגמנים ובדוגמניות לשיווק מגוון מוצרים נרחב, בהם בשמים, אביזרי אלקטרוניקה, מכוניות ומזון.\n⁕דוגמנות אמנותית היא ציור, צילום או פיסול של דוגמנית או דוגמן לצרכי אמנות או לימוד אמנות. בתחום זה מקובל גם ציור, צילום ופיסול של מודל עירום, בו הדוגמנית מופיעה בעירום חלקי או מלא.\nעבודתם של דוגמנים ודוגמניות נעשית בדרך כלל באמצעות סוכנות המתווכת ביניהם ובין הנזקקים לשירותיהם. להמחשת כישוריו של דוגמן, ובפרט להמחשת כישוריו של מי שטרם עסק במקצוע זה ורוצה לחדור אליו, משמש הבּוּק - אוסף צילומי דוגמנות אישיים.\nנשים וגברים עוסקים במקצוע, אך נשים דומיננטיות בו יותר, בפרט בדוגמנות מסלול ובדוגמנות מגזיני אופנה. דוגמניות על משתכרות יותר מדוגמנים בסטטוס דומה, ככל הנראה בגלל הנחה שיכולת המשיכה שלהן כלפי לקוחות גברים גדולה מיכולת המשיכה של דוגמנים גברים כלפי הנשים הלקוחות."
    },
    {
        "id": "01pxg",
        "description": "כימאי הוא אדם העוסק בכימיה.\nהשם נגזר ממונח ישן יותר - אלכימאי, שעסק באלכימיה. באנגלית בריטית המונח chemist משמעותו גם רוקח.\nהכשרה למקצוע כימאי ניתנת בשלושה מסלולים:\n⁕באוניברסיטאות, במסגרת המחלקה לכימיה, בהתמחויות שונות. בישראל מתקיימים לימודי כימיה בטכניון ובכל האוניברסיטאות, מלבד אוניברסיטת חיפה.\n⁕בבתי ספר להנדסה, במסגרת המחלקה להנדסה כימית.\n⁕בבתי ספר להנדסאים, לתואר הנדסאי כימיה.\nכימאים פעילים באוניברסיטאות, בהוראה ובמחקר בענפי הכימיה הרבים. כימאים מועסקים גם בתעשייה הכימית ובתעשיית התרופות.\nאות ההוקרה החשוב ביותר על הישגים בתחום הכימיה הוא פרס נובל לכימיה, המוענק לכימאים ולעוסקים בתחומים קרובים, כגון ביוכימיה."
    },
    {
        "id": "01hbsc",
        "description": "וטרינר הוא רופא המרפא בעלי חיים שאינם בני אדם, כלומר הוא מי שעוסק ברפואה וטרינרית."
    },
    {
        "id": "01c72t",
        "description": "מלחין או קומפוזיטור הוא אדם העוסק בהלחנה, יוצר מוזיקה, לרוב תוך שימוש בייצוג מוזיקלי כדוגמת תווים.\nבזמן תחילת התפתחות המוזיקה האירופאית הקלאסית, תפקיד המלחין לא היה חשוב יותר מאשר תפקיד המבצע. שימור יצירות אינדיבידואליות לא נעשה כמעט כלל ומוזיקאים מבצעים שינו יצירות תכופות. לעומת זאת, כעבור זמן, הייצוג המוזיקלי שנכתב על ידי המלחין קיבל חשיבות כשל הוראות נוקשות, מהם למבצעים אסור לסטות ללא סיבה.\nבמוזיקה פופולרית בנוסף למלחין ישנו גם פזמונאי, המחבר מילים ללחן.\nבישראל מאוגדים המלחינים במסגרת איגוד הקומפוזיטורים בישראל. מלחינים מפורסמים מרחבי העולם כוללים את באך, מוצרט, היידן, בטהובן, שופן, שוברט, צ'ייקובסקי, ז'אק אופנבך ועוד."
    },
    {
        "id": "03cbm1_",
        "description": "שומר סף הוא האדם שמוטל עליו לקבל את פני הבאים אל מקום ציבורי שהכניסה אליו מוגבלת, או אל מגוריו של אדם שאינו מעוניין שהגישה אליו תהיה בלתי אמצעית.\nיש ארצות בהן ממלאי תפקיד שומר הסף בחצר המלוכה היו לאצילים והתפקיד עצמו היה לתואר אצולה. שומרי סף מקובל להציב גם בבתי מלון, שם הם מקבלים את פני האורחים הבאים או היוצאים, עוזרים להם בזימון נושאי המזוודות ונהגי המוניות ומרחיקים מבקרים בלתי רצויים. באירופה היה תפקיד דומה גם בבתים משותפים.\nלאחר מהפכת אוקטובר, אצילים וקציני צבא רוסים, חסרי מקצוע מפרנס, שברחו למרכז ומערב אירופה, נשכרו כשומרי סף בבתי מלון ועמידתם במדי השרד הרוסיים היוותה אטרקציה עבור באי בתי המלון, שנהנו מכך שקיבלו שירות מבעלי תואר אצולה.\nבתקופה המודרנית שומרי סף עושים לעתים עבודה של שומר ראש, אך במקום לשמור על אדם מסוים הם שומרים על אתר או על כינוס. שומרי סף במועדונים, הממיינים את באי המועדון ומחליטים מי ייכנס ומי לא, קרויים בישראל סלקטורים.\nבצה\"ל, שומר הסף המפקח על הכניסה לבסיס צבאי נקרא שוטר גדודי."
    },
    {
        "id": "01t2ln",
        "description": "שוטר הוא עובד במשטרה שתפקידו ליישם, ישירות או בעקיפין, אחד או יותר מיעדיה המרכזיים של המשטרה. משטרות שונות מוכפפות לעירייה, לממשלה או לממשל פדרטיבי ובהתאם לכך השוטרים הם עובדי עירייה, עובדי ממשלה מקומית או עובדי הממשל המרכזי."
    },
    {
        "id": "05xls",
        "description": "מתכנת הוא אדם העוסק בתכנות, כלומר בפיתוח ובתחזוקה של תוכנה למחשבים."
    },
    {
        "id": "02tx6q",
        "description": "טכנאי קול או טכנאי סאונד הוא בעל מקצוע שעוסק בהיבטים הטכנולוגיים של אמצעי ההקלטה וההשמעה. תפקידו של טכנאי הקול באולפן הוא בחירת מיקרופונים, עיצוב הצליל בערוצים השונים, ערבול הצליל ותפעול מכשירי ההקלטה. בהפקה עם הקלטה רב ערוצית הערבול, העריכה ועיצוב הצליל הסופי נעשה לאחר ההקלטה.\nבמקרים רבים משתלב תפקידו של הטכנאי באולפן בהפקה המוזיקלית וההחלטות המתקבלות על ידו הן אומנותיות ולא רק טכניות, כדוגמת אלן פרסונס, אשר הפיק את האלבום \"The Dark Side of the Moon\", או נייג'ל גודריץ', אשר הפיק את האלבום \"OK Computer\".\nבמקרים אחרים, טכנאים אחראים לתפעול של מערכות הגברה, הקלטות חוץ לטלוויזיה, תעשיית הקולנוע ושידורי רדיו וטלוויזיה.\nטכנאי קול גם אחראים במידה רבה לפיתוח של מכשירים שונים ועד היום ניתן למצוא טכנאי קול בצוותי-הפיתוח של חברות שונות."
    },
    {
        "id": "02h661t",
        "description": "רופא שיניים הוא אדם העוסק ברפואת שיניים.\nרפואת שיניים התפתחה כהתמחות נפרדת ברפואה רק החל מתחילת המאה ה-20.\nבעבר נדרשו כל העוסקים ברפואת שיניים לעבור התמחות לאחר שסיימו לימודי רפואה כללית, על מנת להיקרא \"רופא שיניים\". במדינות מסוימות, בעיקר במזרח אירופה, היה אפשרי גם מסלול מהיר, טכני, ללא צורך בלימודי רפואה מקיפים, ובוגריו נקראו \"מרפא שיניים\" או \"Dentist\", שהיה מוסמך לבצע טיפולים פשוטים בהנחיית רופא.\nרפואת השיניים כיום התפתחה לתחום רפואי-כירורגי רחב, עם התמחויות רבות, העוסק לא רק בשיניים ובלסתות אלא בפנים, בחלל הפה ובבסיס הגולגולת. אי-לכך, הכשרה רפואית היא תנאי לעיסוק ברפואת שיניים. בישראל, כל העוסקים ברפואת שיניים חייבים להיות בעלי תואר D.M.D או D.D.S. מסלול ההכשרה לרפואת שיניים הוא נפרד כיום מההכשרה לרפואה, אך מספר מצומצם של רופאי שיניים הם גם רופאים כלליים בנוסף להתמחותם. בנוסף, מומחים רבים לכירורגיית פה ולסת, שהיא התמחות של רפואת שיניים, הם גם בעלי תואר אקדמי של \"דוקטור לרפואה\" בנוסף לתואר אקדמי ברפואת שיניים."
    },
    {
        "id": "05wgy",
        "description": "רפואת ילדים, באנגלית pediatrics, מן היוונית: ιατρός = \"רופא\", היא דיסציפלינה רפואית העוסקת בטיפול הרפואי בתינוקות, ילדים ומתבגרים (החל מגיל ינקות ועד לגילאי 16-21, דבר המשתנה במדינות שונות). ברוב מדינות העולם רופאי ילדים חברים באיגודים מקצועיים לאומיים לרפואת ילדים, כדוגמת האקדמיה האמריקאית לרפואת ילדים. בישראל פועל \"האיגוד לרפואת ילדים בישראל\" במסגרת ההסתדרות הרפואית בישראל. בנוסף קיימים ארגונים המאגדים מספר מדינות (דוגמת ALAPE, הארגון הלטינואמריקאי לרפואת ילדים ו-EAP, האקדמיה האירופאית לרפואת ילדים, וישנו גם ארגון בינלאומי הקרוי IPA.\nרפואת ילדים שונה מרפואת בוגרים בהיבטים רבים. ההבדלים הברורים מאליהם הם גודל גופו של המטופל ושלבי התפתחות האיברים בגוף. גופו של תינוק, או יונק, לא רק שונה בגודלו מגופו של אדם בוגר אלא שמבחינה פיזיולוגית קיימים הבדלים משמעותיים בין בוגר לתינוק. טיפול רפואי בילדים מעורר קשת שלמה של היבטים ייחודיים בתחומים כגון: מומים מולדים, אימונולוגיה, אונקולוגיה ועוד. ככל שהולכים ומשתכללים אמצעי הרפואה, הולכות ומתרבות המחלות המטופלות כבר בשלבי הינקות והילדות, בידי רופאי ילדים. רבים מן הילדים החולים במחלות כרוניות זוכים להגיע לבגרות וממשיכים את הטיפול במחלתם בידי רופאים אחרים. רופאי ילדים מתמודדים אף עם מחלות זיהומיות באופן תכוף יותר מתחומי רפואה אחרים וכן דואגים לחיסון אוכלוסיית הילדים."
    },
    {
        "id": "099md",
        "description": "חייל הוא כל אדם שהתגייס לשורותיו של צבא של מדינה ריבונית בשרות סדיר או בשירות מילואים. החייל עובר אימונים והכשרה על מנת להגן על אותה מדינה באופן ישיר או באופן עקיף ולשרת את האינטרסים שלה.\nחיילים הם חלק ממבנה היררכי וקפדני הקרוי צבא. במסגרת הצבא, מחולקים החיילים ליחידות שונות, בהן חיל רגלים וחיל האוויר.\nלא כל החיילים הם לוחמים, על אף שרובם המכריע עובר במהלך שירותו הכשרה קרבית ברמה זו או אחרת. חלק מהחיילים משרתים בתפקידים לא קרביים.\nהחיילים מובחנים מאזרחים בהיררכיה הפנימית הנוקשה של הצבא, היכולת של הקצינים להטיל עונשים על החיילים ועוד. אמנם גם בארגונים אחרים קיימים אמצעי משמעת, ובהם פיטורים, אך הצבא יכול להעניש את חייליו גם במאסר ובצבאות מסוימים אף בעונש מוות. החיילים לובשים מדים ועליהם דרגות, סמלים וסימני זיהוי המעידים על שיוכם הארגוני. לרוב, יחידות וחילות שונים מובחנים באמצעות כומתות זהות בצבעים שונים, תגי יחידה וסיכות. לזרועות שונות בצבא ייתכנו מדים בצבע שונה.\nחיילים מובחנים זה מזה באמצעות דרגה המסמלת את מיקומם בהיררכיה הצבאית. הדרגות מתחלקות לדרגות חוגרים, דרגות נגדים ודרגות קצינים.\nחייל שמשרת שנים רבות בצבא, והתקדם רבות בהיררכיה הצבאית, מכונה איש צבא."
    },
    {
        "id": "01d380",
        "description": "מקדחה היא כלי עבודה שתפקידו ליצור חורים בחומרים קשים כגון מתכת, אבן, עץ ועוד.\nשיטת הקידוח של רוב המקדחות היא על ידי נעיצת מוט בורגי מחודד בתנועה בורגית, כאשר המסילות שעל הבורג מאפשרות את פינוי החומר הנהרס בקידוח."
    },
    {
        "id": "03l9g",
        "description": "פטיש הוא כלי עבודה המשמש להכות\/לדפוק מוצק לתוך חומר אחר או לעיוות\/שבירת צורתו של גוף מוצק. הפטיש בנוי מידית באורך משתנה שבראשה ראש כבד ממתכת. המשתמש בפטיש אוחז בידית בקצה אחד ומכה בקצהו השני הכבד.\nהפטישים באים בגדלים שונים, החל מפטיש קטן השוקל גרמים אחדים המיועד לעבודה עדינה, עד פטישים גדולים וכבדים השוקלים מאות ק\"ג. לבעלי מלאכה ועיסוקים שונים פטישים מיוחדים: החל בפטיש קצר, אך כבד עבור הנפח, וכלה בפטיש דו-ידני גדול המיועד לפורר אבנים ולנעוץ יתדות באדמה טרשית.\nהפטיש הוא אחד מהכלים הקדומים ביותר שהמציא האדם. עוד בתקופה הפרה-היסטורית השתמש האדם הקדמון באבנים על מנת לרסק דברים ומזון, ומאוחר יותר אף חיבר את האבנים לראש מקל. ההתפתחות הגדולה בעיצוב הפטיש באה עם גילוי המתכות, ובייחוד הברזל."
    },
    {
        "id": "02bbbj",
        "description": "מַקְצוּעָה היא כלי המשמש לשיוף שכבות עץ דקות ומשמש בעיקר בעיבוד עץ, אם כי יש המשתמשים בו גם בתעשיית הפלסטיק.\nהמקצועה היא מהכלים העתיקים ביותר שהיו בשימוש האדם. יש חוקרים המעריכים שהשימוש במקצועה החל תקופה קצרה לאחר שהחל האדם להשתמש בכלים. המקצועות העתיקות היו עשויות מאבני צור ובתקופה מאוחרת יותר ממתכות. המקצועה מוזכרת במקרא: \"חָרַשׁ עֵצִים נָטָה קָו, יְתָאֲרֵהוּ בַשֶּׂרֶד, יַעֲשֵׂהוּ בַּמַּקְצֻעוֹת, וּבַמְּחוּגָה יְתָאֳרֵהוּ\" . כיום יש מקצועות חשמליות ובעלות רמות דיוק של מיקרונים."
    },
    {
        "id": "01lsmm",
        "description": "מספריים הם כלי המשמש לחיתוך חומר דק בכוח מועט. מספריים משמשים, בין היתר, לגזירת נייר, קרטון, יריעות מתכת, פלסטיק, בד, חבל ותיל. מספריים משמשים אף לחיתוך שיער וציפורניים.\nלמספריים שני להבים הנעים על ציר משותף. רוב סוגי המספריים מצוידים בלהבים שאינם חדים באופן מיוחד והחיתוך נוצר בעיקר מן הכוח המופעל בנקודת המגע שבין שני הלהבים. מספריים המותאמים לשימוש ילדים חדים אף פחות ולהביהם מוגנים לעתים במעטה פלסטיק.\nמספריים המשמשים לגז הצאן נקראים מגזזיים ואלו המשמשים לחיתוך תיל, מגזריים. בשפה האנגלית קיימת הבחנה בין מספריים קטנים לבין מספריים גדולים שאורך להביהם גדול מ-15 ס\"מ.\nמבחינה מכנית מספריים הם מנוף כפול שבו הציר המחבר בין שני הלהבים משמש כנקודת משען. לצורך חיתוך חומר עבה או קשה יותר, הצבת החומר סמוך ככל האפשר לנקודת המשען מגבירה את מומנט הכוח של המנוף שקצהו בלולאות האצבעות. לדוגמה, אם הכוח המופעל כפול במרחקו מנקודת המשען, מאשר המרחק מנקודת המשען אל נקודת החיתוך, אזי הכוח המופעל בנקודת החיתוך על הנייר יהיה כפול מן הכוח המופעל על ידי היד על הידיות. מספריים מיוחדים, כמו מספריים לגזירת ברגים מנצלים את חוקי המומנט על ידי עיצוב ידיות ארוכות ולהב קצר, כך שהחומר הנגזר ממוקם סמוך לנקודת המשען."
    },
    {
        "id": "07ln6l",
        "description": "מלחציים הם כלי עבודה שתפקידו לאחוז בחלק או מספר חלקים לצורך עיבוד. הם משמשים בנגרות, מסגרות, שרברבות ובתחומים אחרים בהם בעל מקצוע מעבד חלקים."
    },
    {
        "id": "01j5ks",
        "description": "מפתח ברגים הוא כלי עבודה האוחז בראש בורג או אום בעת הברגתם.\nיתרונותיו של מפתח הברגים על המברג הם אחיזה טובה יותר, היכולת לאחוז באום, מנוף מכני גדול יותר ושחיקה מעטה יותר של כלי העבודה ושל הבורג. חסרונו הוא בקושי בהתאמת המידה בין הברגים לבין המפתחות – עבודה עם מפתחות ברגים דורשת מערכת שלמה של מפתחות כאלה, בניגוד לעבודה עם מברגים הדורשת מברגים בודדים.\nישנם שני סוגי מידות של ברגים נפוצים אותם פותחים וסוגרים באמצעות מפתחות: ברגים מילימטריים, וברגים אינצ'יים. מכיוון שמידות אלה שונות אחת מהשנייה יש צורך בערכות מפתחות שונים לכל שיטה. בשיטה המילימטרית המפתחות מסודרים על פי גודל מילימטרי עוקב. ואילו בשיטה האינצ'ית, מחלקים כל אינץ' ל-16 או ל-32. שימוש במפתח בעל גודל לא זהה לראש הבורג עלול לגרום לשחיקה והרס הן של הבורג והן של המפתח. לשם כך, יש להתאים את גודל המפתח לגודל הבורג."
    },
    {
        "id": "02qhwc4",
        "description": "ארוחת בוקר אנגלית היא ארוחת בוקר שמקורה באנגליה ונהוגה ברחבי הממלכה המאוחדת. הארוחה המסורתית המורכבת ממגוון מאכלים מטוגנים כבר אינה כה מקובלת בקרב משפחות אנגליות, אם כי היא עדיין חלק מהתפישה האנגלית לגבי מהותם של מאכלי בוקר ומהווה את מוקד התפריט בבתי קפה המתמחים במאכלים מטוגנים, ומוצעת לתיירים כארוחה מסורתית בבתי מלון, בתי הארחה וצימרים.\nארוחות ימי החול בממלכה המאוחדת כיום כוללות דגני בוקר או קלי, ורק הבקרים של סופי השבוע מאפשרים ארוחה ממושכת בסגנון המסורתי. בבתי קפה וסופרמרקטים רבים מציעים ארוחה מטוגנת כארוחת בוקר המוגשת כל היום, ובפועל נאכלת לרוב כארוחת צהריים משביעה. כיוון שארוחה זו כה עשירה בשומן ושמן היא נחשבת על ידי בריטים בעלי מודעות בריאותית כפינוק מזדמן, אולם בו בזמן התשוקה לארוחה מטוגנת היא זו שבקרב רבים מהווה את הסיבה העיקרית להצהרה על החשיבות של העיקרון \"הכל במתינות\".\nהארוחה מבוססת על ביצים ובייקון ומשתנה בהתאם לאזור ולטעם האישי. בדרך כלל הביצה מטוגנת וכך גם הבייקון, אך הבייקון עשוי להיות גם קלוי בגריל והביצים שלוקות או מקושקשות. בנוסף מוגשים:\n⁕קלי או לחם מטוגן או לחם וחמאה\n⁕נקניקיות\n⁕עגבניות מטוגנות, צלויות או משומרות\n⁕פטריות מטוגנות\n⁕פודינג שחור - פחות נפוץ כיום אך עדיין מצוי ברוב תפריטי המסעדות המתמחות\n⁕שעועית אפויה"
    },
    {
        "id": "04nmy9",
        "description": "המחאה היא שטר שבו מורה אדם לבנק לשלם מחשבונו כסף לצד ג', בזמן שנקבע מראש.\nההמחאה, כשטר, ניתנת להסבה, ובמקרה זה יכול הנסב לדרוש את הפרעון מן המושך או מן המסב.\nההמחאה היא אמצעי תשלום נפוץ, ובמדינת ישראל השימוש בה מוסדר הן בדיני השטרות‏ והן בחוק שיקים ללא כיסוי, תשמ\"א-1981‏."
    },
    {
        "id": "03m7wd",
        "description": "זאכרטורטה היא טורט שוקולד שהומצאה על ידי הקונדיטור היהודי-אוסטרי פרנץ זַאכֶר בשנת 1832 עבור המדינאי האוסטרי הנסיך קלמנס ונצל פון מטרניך בווינה, אוסטריה, והיא מהווה חלק בלתי נפרד מהמטבח האוסטרי ומהמטבח וינאי בפרט."
    },
    {
        "id": "06qrr",
        "description": "משקאות מוגזים הוא שם כללי למגוון משקאות קלים המכילים פחמן דו-חמצני מומס. בשפת היומיום נקראים לפעמים \"משקאות תוססים\".\nהפחמן הדו-חמצני נמצא במשקה בלחץ של כ-4 בר, והמשקה מהווה תמיסה שנמצאת במצב של רוויית יתר. גם כאשר פותחים את הפקק הפחמן הדו-חמצני משתחרר מהתמיסה באיטיות, עקב חסרונם של אתרי התגרענות. בעת שתיית משקה מוגז הלשון משמשת כאוסף של אתרי התגרענות, והפחמן הדו-חמצני שהופך לגז גורם לתחושת העקצוץ בלשון. הניסוי הביתי התפרצות מנטוס מדגים את התופעה בה הפחמן הדו-חמצני עובר מעבר פאזה מהיר בעזרת הוספת אתרי התגרענות.\nטעמם של המשקאות בדרך כלל מתוק ולרוב מופק מתמציות מלאכותיות. ישנם גם משקאות אלכוהוליים מוגזים. המפורסמים שבמשקאות המוגזים הם הקולה לסוגיה, מי סודה, ספרייט, סבן אפ ופאנטה. חברת קוקה-קולה ופפסיקו, יצרניות המותגים המפורסמים קוקה-קולה ופפסי קולה בהתאמה, הן יצרניות משקאות מוגזים הגדולות בעולם."
    },
    {
        "id": "0dt3t",
        "description": "מזלג הוא כלי אכילה, לו ידית מצד אחד ומספר קצוות משוננים מצידו השני, אשר מטרתו להרים חתיכות מזון על מנת להקל על אכילתן.\nהמזלג נפוץ היום בעולם, למרות שבמזרח הרחוק משתמשים בעיקר במקלות אכילה."
    },
    {
        "id": "0cdn1",
        "description": "המבורגר הוא קציצה מטוגנת או צלויה בגריל, המוגשת לרוב בתוך לחמנייה עם תוספות ורטבים שונים כגון ברביקיו, מיונז וירקות, בדרך כלל עגבנייה, בצל, מלפפון חמוץ וחסה. נהוג להגיש לצד ההמבורגר צ'יפס, תפוחי אדמה, או טבעות בצל ועוד כתוספות. ההמבורגר נקרא על שם העיר הגרמנית המבורג.\nצ'יזבורגר הוא המבורגר בתוספת גבינת צ'דר או גבינה צהובה..\nחברת המזון המהיר הראשונה שמכרה בהיקף רחב את ההמבורגר היא ווימפי. יחד עם זאת קיימות מסעדות רבות אשר מתמחות בהכנת המבורגר ואינן נחשבות לרשתות מזון מהיר, ההבדל העיקרי בין אלו לרשתות המזון המהיר הוא עלייה ברמה, באיכות ואופי השירות כמו גם במחיר ובזמן ההמתנה למזון."
    },
    {
        "id": "024gjb",
        "description": "תפריט במסעדנות הוא רשימת מאכלים מהם הסועד יכול לבחור את ארוחתו. לעתים מוצגים רק שמות המאכלים ולעתים מפורטים גם מרכיביהם. לצד המנות מוצג מחירן. במסעדות גורמה מוגש רק לגברים תפריט עם תמחור.\nבמסעדות ובבתי קפה, המאכלים בתפריט מוצגים לרוב בחלוקה לקטגוריות שונות. קטלוג נפוץ הוא למתאבנים, סלטים, מרקים, מנות עיקריות, קינוחים, משקאות. התפריט עשוי לאפשר בחירה בין כל מרכיביו או בחירה בין ארוחות שלמות. ישנן מסעדות המציעות תפריטים שונים לארוחות השונות במהלך היום. בחלקן תפריט ארוחת הצהריים עשוי להכיל חלק מפריטי ארוחת הערב, במחירים זולים יותר.\nבחדרי אוכל של בתי מלון וספינות נוסעים, באולמות אירועים, בכנסים וכדומה התפריט עשוי להיות תיאור של הארוחה שתוגש, ללא בחירה או עם בחירה מועטת. בבתי מלון רבים נמצא בחדרי המלון תפריט \"שירות חדרים\" המאפשר לאורחים להזמין טלפונית ארוחה לחדרם. תפריט זה הינו לרוב מצומצם יחסית ויקר.\nהתפריט עשוי להכיל מדף בודד עד ספרון. הוא עשוי להיות מודפס על סוגי נייר שונים, החל מנייר פשוט וכלה בנייר מהודר, מעוצב במגוון אופני עיצוב גרפי, כרוך במגוון חומרים, החל מפלסטיק וכלה בעור או עץ, כל זאת בהתאם לתדמית ויוקרת המסעדה. באזורי תיירות מוצגים לעתים תפריטים רב לשוניים.\nבמסעדות מזון מהיר ושירות עצמי רבות אין מגישים תפריט לסועדים. פירוט המנות, לרוב בליווי צילומיהן, מצוי על לוח התלוי מאחורי דלפק ההגשה. במסעדות פועלים לעתים אין תפריט והמלצר מפרט בפני הסועדים מה הן מנות היום."
    },
    {
        "id": "026lrs",
        "description": "מפית היא ריבוע קטן עשוי בד או נייר, שנועד לנקות פירורים או נוזלים מאזור הפה בזמן האכילה. יש המניחים את המפית על ברכיהם בשעת הארוחה, על מנת לשמור על ניקיון הבגדים.\nהמילה \"מפית\" היא צורת הקטנה של \"מפה\" – יריעת בד גדולה שנועדה לשמור על ניקיון השולחן וקישוטו.\nלרוב המפית מקופלת ומונחת משמאל לצלחת, מעבר למזלג החיצוני. במסעדות יוקרה המפית יכולה להיות מקופלת בצורות מתוחכמות ולהיות מוצגת על הצלחת הריקה.\nמפית בד הינה לבנה או בצבע אחיד אחר. בעיצוב השולחן לארוחה חגיגית מקובל להתאים את צבעי המפיות לצבע המופיע בכלי האוכל או באביזרי קישוט.\nמפיות נייר קיימות במגוון דוגמאות, החל מצבע אחיד וכלה בהדפסי פרחים, דמויות, הדפסים גאומטריים ועוד. בשל שפע הדוגמאות העצום יש האוספים מפיות כתחביב. מפיות נייר משמשות גם ליצירות אומנות שימושית, על ידי גזירת הדפסים מהמפית והדבקתם באמצעות דבק מיוחד על זכוכית, עץ וחומרים אחרים בתהליך שנקרא דקופאז'.\nסוג מיוחד של מפיות הן מגבונים - מפית לחה חד-פעמית, מנייר או נייר ארוג דמוי בד, ספוגה בחומר ניקוי. קיימים מגבונים הספוגים בחומרים שונים למטרות שונות - לניקוי תינוקות, להסרת איפור, לניקוי ביתי ועוד."
    },
    {
        "id": "01_9v",
        "description": "סלט קיסר או סלט סיזר הוא סלט אשר נקרא על שמו של ממציאו האיטלקי - צ'זרה קרדיני. שמו עוּ‏ברת מאנגלית ל\"קיסר\". הסלט הזה נפוץ בכל העולם. נהוג להגיש את הסלט במסעדות יוקרה, כאשר הסלט מוכן לעיני הסועד. סלט זה מכונה בארצות הברית, בשל כך, \"מלך הסלטים\"."
    },
    {
        "id": "0cmx8",
        "description": "כף היא כלי אכילה פופולרי, הדומה בצורתו לאת חפירה. כמו האת, הכף ישרה מצד אחד, וקעורה מצדה השני. גודלה של כף ממוצעת נע בן-10 ל-20 סנטימטרים, ושימושה העיקרי הוא העברת אוכל אל הפה. בעברית הכף נקראת כף בגלל דמיונה לכף יד קעורה. כף ממוצעת מחזיקה כ-15 מיליליטר של נוזל."
    },
    {
        "id": "01c6xf",
        "description": "מי שתייה הם מים שאיכותם ודרגת ניקיונם מאפשרים את שתייתם על ידי בני אדם ללא סיכון. במרבית המדינות המפותחות מי השתייה מסופקים ישירות לבתים, לעסקים ולמפעלים באמצעות צנרת. במדינות בלתי מפותחות לחלקים גדולים מהאוכלוסייה אין גישה למי שתייה, והמים הזמינים מזוהמים על ידי פתוגנים או רעלנים."
    },
    {
        "id": "02vqfm",
        "description": "קפה הוא שם כולל למספר משקאות חמים וקרים המבוססים על תמציות שמנים ארומטיים, המופקים מפולי צמח הקפה. התמציות מופקות מן הפולים על ידי קלייתם וטחינתם של הפולים, וחליטה או בישול של האבקה המתקבלת במים. משקאות הקפה ידועים כמעוררים, בעיקר בגלל הקפאין המצוי בפולים."
    },
    {
        "id": "02859d",
        "description": "תה שחור מיוצר מעלי צמח התה שעברו תהליך חימצון ארוך מאוד יחסית לתה ירוק, תה לבן או תה אולונג. הוא חזק יותר בטעם ומכיל יותר קפאין מסוגי התה הללו.\nבסינית התה השחור ידוע בשם \"תה אדום\", זהו כנראה תיאור מדויק יותר של צבע הנוזל.\nבעוד שתה ירוק מאבד מטעמו לאחר שנה, תה שחור שומר על טעמו שנים רבות. מסיבה זו הוא נסחר רבות בעולם הישן, ולבני תה מיובש אפילו שימשו כמטבע במונגוליה, בטיבט ובסיביר במאה ה-19. תה שחור הוא התה המסורתי המוכר בתרבות המערבית. למרות שתה ירוק מתחיל לצבור פופולריות, התה השחור מהווה 90% מהתה הנמכר במערב.\nהמונח \"תה שחור\" מתייחס בבריטניה גם לתיאור כוס תה ללא חלב, בעוד שהוספת חלב היא הנוהג המקובל."
    },
    {
        "id": "09jc2n",
        "description": "הגב הוא החלק האחורי של גוף האדם, המתחיל בחלק העליון של הישבן ומסתיים בעורף הצוואר ובכתפיים. הגב הוא החלק המקביל לחזה ולבטן בקדמת הגוף, והוא נתמך על ידי עמוד השדרה, בית החזה והכתפיים. לאורך עמוד השדרה עובר חוט השדרה המקשר בין המוח לשאר חלקי הגוף. לגב משמעות חברתית ואומנותית, בעצם היותו \"בד הציור\" הגדול ביותר על גוף האדם."
    },
    {
        "id": "09cx8",
        "description": "אצבע היא חלק בכף היד או בכף הרגל של דו-חיים, זוחלים עופות ויונקים. האצבע מסתיימת בחיפוי קרני הקרוי ציפורן. העור בקצות האצבעות מחורץ על ידי טביעות אצבעות."
    },
    {
        "id": "0hz0h",
        "description": "שן היא איבר בפה, המשמש לחיתוך ולעיסה של המזון."
    },
    {
        "id": "037p5b",
        "description": "לחי הוא האזור בפנים המכסה את הפה. מבחינה אנטומית, הלחיים נמצאות בין עצם הלחי לבין הלסת התחתונה. הן נמצאות מתחת לארובת העין ובין האף והאוזן הימנית או השמאלית, בכל אחד מצדי הפנים.\nבבסיס לפעולת הלחיים שריר, שריר המחצצר, המסייע בפתיחת וסגירת הפה ובלעיסה. השריר מכוסה בעור כלפי חוץ; וכלפי פני הפה בקרום רירי של חלל הפה. על פנים הלחי קיימות בלוטות רוק, בלוטות הלחי. מבנה הלחיים ותפקודן גם משפיע על הבעות הפנים ועל ההבעה המילולית.\nבתרבות האנושית, צבען של הלחיים מסמל את מצב הבריאות, ולחיים אדומות נחשבות למשקפות בריאות ונעורים, בעוד שלחיים חיוורות משקפות חולשה או חולי. נשים מאפרות לעתים את לחייהן בסומק.\nאצל בעלי חיים בעלי חוליות, סימנים על הלחי יכולים לשמש להבחנה בין מין למין ובין יחידים בתוך אותו מין."
    },
    {
        "id": "031n1",
        "description": "כף הרגל היא החלק התחתון של הרגל בבעלי חיים מסוימים. עליה בעל החיים דורך בזמן הליכה.\nבבני אדם, עצמות כף הרגל כוללות את עצם הערקום ועצם העקב, שאר עצמות שורש הרגל - עצם הסירה, עצם הקוביה ושלוש עצמות הטריז המופרקות עם עצמות המסרק ומהגלילים ועצמות אצבעות כף הרגל.\nבכף הרגל מספר מפרקים שהעיקריים שבהם הם: הקרסול הכולל את המפרק שבין השוק לעצם הערקום שבכף הרגל, מפרק הערקום והעקב, מפרקים בין עצמות הערקום והעקב לבין עצם הסירה ועצם הקוביה, מפרקים בין עצמות הטריז שבעצמות שורש הרגל לבין עצמות המסרק, מפרקים בין עצמות המסרק לגלילים, ומפרקים בין הגלילים ועצמות אצבעות כף הרגל.\nמספרם הרב של המפרקים ואופן פעולתם מאפשרים את התאמת חלקה התחתון של כף הרגל למשטחים שונים, בין אם הם מישוריים וחלקים ובין אם הם משופעים וטרשיים. כף הרגל מתאימה את עצמה כך שהן העמידה והן התנועה יתאפשרו על פני משטחים מגוונים. חלק גדול מתנועות מפרקי כף הרגל אינו בא לידי ביטוי בחיים המודרניים הכוללים שימוש בנעליים בעלי סוליות נוקשות והליכה על משטחים סלולים ומרוצפים.\nמנח עצמות כף הרגל מתווה מספר קשתות: קשת אורכית שהעדרה מכונה \"פלטפוס\" ושתי קשתות רוחביות, אחת בקו בסיסי עצמות המסרק והשנייה בקו ראשי עצמות המסרק. לפי חלוקה אחרת, בכף הרגל שתי קשתות אורכיות: אחת צידית והשנייה תיכונה וקשת רוחבית אחת בקו בסיסי עצמות המסרק. הקשתות פועלות כבולמי זעזועים בכל פגיעה של כף הרגל ומשקל הגוף כולו בקרקע, ומחלקות את המאמצים הפיזיקליים בין עצמות כף הרגל."
    },
    {
        "id": "06pj2k",
        "description": "השפתיים הן איבר המהווה את הפתח של חלל הפה אצל בני אדם ויונקים רבים אחרים. תפקידי השפתיים הם:\n⁕סיוע בקליטת המזון, כחלק ממערכת העיכול.\n⁕מאפשרות את ההגייה של חלק מההברות בכל השפות אצל בני האדם ואצל יונקים אחרים.\n⁕שותפות ביצירת תקשורת ההבעה אצל האדם ואצל הקופים.\n⁕עקב היותן אזור רגיש עשיר בקצות עצב השפתיים משמשות גם כאיבר מיני, ובפרט משמשות לנשיקה.\nבתרבות מייחסים לשפתיים לרוב תכונות ארוטיות.\nאחד המוצרים אשר נקשרו במיוחד עם השפתיים הוא השפתון המשמש כאיפור לצביעתן."
    },
    {
        "id": "0mhy4",
        "description": "הגרון הוא הפרוזדור לכניסת חמצן לריאות ומזון למערכת העיכול. הגרון הוא הפתח היחיד בגוף שדרכו מתקבלים חומרים חיוניים. עקב זאת, עשויים לעבור דרכו לתוך הגוף גם מיקרואורגניזמים העלולים לגרום נזק לבריאות. לכן קיימים \"שומרים\" העומדים על המשמר בפה ובלוע.\nבפה נמצא הרוק, המכיל מוצין, שהוא ריר שלוכד מיקרואורגניזמים; ברוק מצויים גם ליזוזומים שמפרקים חיידקים ואימונוגלובולינים, חלבונים שמתפקדים כנוגדנים שמסייעים למערכת החיסון לחסל גורמים מזיקים.\nמשני צידי הלוע נמצאים שני קשרי לימפה, בלוטות לימפה גדולות המכונות \"שקדים\", אשר מהוות חלק בלתי נפרד ממערכת הלימפה ומערכת החיסון; תפקידם הוא ללכוד ולחסל חיידקים ונגיפים. בתוך לוע האף מצוי פוליפ הקרוי אדנואיד, שגם הוא קשור למערכת החיסון.\nעקב העמידה המתמדת בפני זיהומים, עלולים השומרים עצמם להזדהם, להתלקח ולהתנפח למצב הידוע בשם דלקת גרון או דלקת הלוע."
    },
    {
        "id": "025kyy",
        "description": "מצח הוא האזור הקשיח הנמצא בחלק העליון של הפנים האנושיות, מעל העיניים. לעתים מוגדר המצח כעור הפנים שבין הגבות לבין קו השיער."
    },
    {
        "id": "0283dt1",
        "description": "הפה הוא הפתח שדרכו יצורים חיים קולטים מזון או מים.\nהפה הוא החלק הראשון של מערכת העיכול, ובו מתחיל תהליך עיכול המזון. המזון נלעס, נגרס, מעורבב עם הרוק והופך לעיסה לקראת בליעתו. פעולות אלה מבוצעות באמצעות השיניים, הלשון, שרירי הלעיסה ובלוטות הרוק.\nבפה גם ממומש חוש הטעם והוא משתתף גם בנשימה ובהפקת קולות, כולל דיבור.\nפתח של חלל הפה הוא השפתיים.\nהפה הוא גם חלק ממערכת הנשימה. האוויר נכנס דרך האף בשאיפה ויוצא דרך הפה בנשיפה."
    },
    {
        "id": "01d_ff",
        "description": "אצבעות כף הרגל של האדם הן עשר אצבעות הנמצאות בכפות הרגלים. האצבעות מורכבות מעצמות קצרות המכונות גלילים ומונעות על ידי שרירים הממוקמים בשוק ובכף הרגל. שרירי האצבעות פועלים בקבוצות המשתתפות בשמירה על מבנה כף הרגל, ובהנעת הגוף קדימה בעת הליכה או ריצה. קולטנים תחושתיים בשרירי האצבעות ובאצבעות לוקחים חלק בשמירה על שיווי משקל.\nמבנה אצבעות כף הרגל הוא תוצר של התפתחות אבולוציונית שהקבילה להתפתחות המין האנושי הניצב זקוף, מאצבעות קופיות המתאימות לטיפוס על עצים לאצבעות המתאימות לעמידה זקופה ותנועה על שתי רגליים. באצבעות כף הרגל מתגלים לעתים ליקויים הנובעים מסיבות תורשתיות או סביבתיות, כאשר האחרונות קשורות בדרך כלל לטיפוח לקוי של האצבעות או הנעלה לא מתאימה."
    },
    {
        "id": "0f9swq",
        "description": "באנטומיה של האדם, הסנטר הוא החלק התחתון ביותר של הפנים וצורתו מגיעה מהחלק הקדמי התחתון של הלסת התחתונה. ישנן צורות שונות לסנטר, ובהן סנטר מחורץ וסנטר כפול. הסנטר הוא אחד מהמאפיינים האנטומיים המבדילים בין האדם המודרני לפרטים קדומים יותר בסוג אדם. ניתוח קוסמטי הנועד לשיפור מראה הסנטר נקרא ג'ניופלסטי ‏."
    },
    {
        "id": "03q69",
        "description": "שיער הוא סיב עשוי חלבון הצומח מזקיק המצוי בשכבת הדרמיס דרך שכבת האפידרמיס שבעור. השיער מצוי רק בבעלי חיים ממחלקת היונקים.\nגם בבעלי חיים ממחלקות אחרות מצויות רקמות דמויות שיער, אולם אין רקמות אלה מהוות שיער.\nהשיער עשוי בעיקר מקרטין שהוא סוג של חלבון, ממספר מינרלים, וויטמינים כגון ויטמין A ומספר ויטמינים מקבוצת B. השיער דומה במבנהו לציפורניים אצל טורפים, לקרניים ולפרסות אצל בהמות ולמקור ולנוצות אצל עופות."
    },
    {
        "id": "0dzd8",
        "description": "צוואר הוא איבר הנמצא בין החזה לגולגולת. בצוואר עוברים מספר מבנים אנטומיים חשובים, ובהם עמוד השדרה שמחזיק את הגולגולת בעזרת החוליה הראשונה, הוושט שמאפשר את מעבר המזון מהפה אל מערכת העיכול, דרכי האוויר - בית הקול, קנה הנשימה.\nבצוואר מספר שרירים שתפקידם העיקרי הוא החזקת הצוואר וסיבוב הראש. רוב הצוואר מעוצבב בעזרת צביר העצבים הצווארי וחלק ממנו מעוצבב בעזרת עצבי הגולגולת."
    },
    {
        "id": "0fjkt",
        "description": "הלשון היא איבר שרירי המצוי בפיותיהם של בעלי חיים רבים. הלשון היא השריר היחיד בגוף האדם שמחובר רק בקצה אחד שלו.\nתפקידי הלשון:\n⁕הלשון היא איבר הטעם העיקרי. פקעיות טעם מכסות את רוב שטחה של הלשון, קולטות מולקולות מסוימות מהמזון ושולחות מידע למוח, המפרש אותו כ\"טעם\". אצל האדם קיימות בלשון כ-10,000 פקעיות; מספר זה משתנה ממין למין. פקעיות הטעם קולטות נוזלים בלבד; הרוק עוזר להמיס מזונות מוצקים ולפרק תרכובות שונות הנמצאות במזון. פקעיות הטעם אינן קובעות לבדן את חווית האכילה; לשאר החושים, ובעיקר לחוש הריח, תפקיד חשוב בעיצוב החוויה.\n⁕הלשון משמשת בולם נוסף לאזור הפה בעת חבטה או טראומה\n⁕הלשון משמשת למניפולציה והנעה של מזון בפה.\n⁕בבני אדם משמשת הלשון ליצירת חלק גדול מהצלילים המופקים בדיבור. את העיצורים ל', ט' ו-נ', למשל, לא ניתן לבטא ללא הלשון. לאור תפקידה החשוב בדיבור משמש המושג לשון בהשאלה לציון שפת דיבור, וכן - לציון שפת אם, בתרגום האנגלי של המונח. גם במספר קטן של בעלי חיים, כגון תוכים, משמשת הלשון לדיבור; לשונם הבשרנית והעבה של חלק מהתוכים היא אחד הגורמים העיקריים המאפשרים להם להגות מילים.\n⁕בבני אדם משמשת הלשון לעתים בהתנשקות וביחסי מין.\n⁕בבעלי חיים מסוימים, כגון כלב, משמשת הלשון להורדת חום הגוף באמצעות אידוי מים ממנה, בדומה לפעולת ההזעה. פעולה זו נקראת הלחתה."
    },
    {
        "id": "039xj_",
        "description": "אוזן היא איבר השמיעה ושיווי המשקל בגוף החולייתנים, לרבות באדם. ליונקים שתי אוזניים משני צדי הפנים."
    },
    {
        "id": "0k65p",
        "description": "כף היד היא איבר זוגי הנמצא משני צדי הגוף, בקצה של כל יד."
    },
    {
        "id": "027n3_",
        "description": "הגבות הן שני אזורי שיער צפוף המצויות מעל העיניים. תפקידן העיקרי הוא להגן על העיניים מזיעה הנוטפת מן המצח ולכך תורם השיער הצפוף המשמש לספיגה. הגבות מגינות גם מנזקי טבע וסביבה כגון גשם, חרקים, אבק, וכמו כן הן מצילות על ארובת העין מקרינת שמש ישירה.\nצורתן של הגבות מכוונת לניקוז הזיעה והלחות מן העיניים.\nאצל בני אדם, הגבות משמשות גם לתקשורת לא מילולית. שרירי הפנים מאפשרים לזקוף את הגבות או גבה יחידה וכן לכווץ אותן, דבר המסייע להביע רגשות שונים כמו הפתעה, כעס, קשב מרוכז ועוד. בשנים הראשונות למדינת ישראל, רווח שימוש במחווה של הרמת אחת הגבות בעזרת אצבע כדי לרמוז שהשומע אינו מאמין לדברים שנאמרו, והוא רואה זאת כהגזמה או שקר.\nבתרבויות ובתקופות שונות התייחסו ומתייחסים בצורות מגוונות לטיפוח הגבות כחלק מטיפוח היופי, החל מעיצוב צורת הגבות על ידי גזיזת השיער ועיצובו, מריטת שער הגבות עד להותרת קו דק, גילוח הגבות לחלוטין, צביעת השיער, וצביעה בעיפרון איפור לעיבוי. כמו כן, בעזרת פירסינג ניתן להוסיף לגבות תכשיטים שונים."
    },
    {
        "id": "04hgtk",
        "description": "ראש הוא האזור החשוב בגוף אדם או בעל חיים.\nהראש הוא בדרך כלל בעל צורה מעוגלת או מאורכת, וממוקם בחלק העליון בגוף. הראש בנוי ממערכת של עצמות שטוחות חזקות מאוד ובתוכו נמצא המוח. בנוסף למוח, נמצאים בו, בדרך כלל, רוב איברי החישה של היצור, כגון האף עבור חוש הריח, אוזניים עבור חוש השמיעה, עיניים עבור חוש הראייה וחלקי הפה עבור חוש הטעם.\nאצל האדם, הראש מכוסה בשיער רב, לעומת שאר הגוף, שבדרך כלל אינו מכוסה בשיער או שיש בו שיעור דליל מאוד."
    },
    {
        "id": "031974",
        "description": "בגוף האדם, המותן הוא חלק בבטן הנמצא בין הטבור לבית החזה. בגוף פרופורציוני, המותן הוא החלק הצר ביותר בגו. קו המותניים מתייחס לקו האופקי הצר ביותר בין שתי המותניים. בדרך כלל אצל נשים היחס בין רוחב האגן לקו המותניים גדול יותר מאשר אצל גברים. באופנה מתאימים את קו המותניים של הבגדים לזה של גוף האדם, ומגודל זה נגזרת גם מידת הבגד. כמו כן נהוג לחגור חגורות סביב המותניים, וכן לענוד תכשיטים המותאמים לכך כמו למשל שרשראות בטן."
    },
    {
        "id": "014sv8",
        "description": "העין היא איבר חישה הרגיש לגלי אור ומשמש על ידי כך לראייה. כמעט לכל בעלי החיים יש עיניים. גם לאלה החיים דרך קבע בסביבות נעדרות אור, כמו מעמקי הים או מחילות באדמה, יש עיניים, אולם לרוב הן פשוטות ומנוונות.\nלפי תיאורית האבולוציה, עיניים פרימיטיביות הופיעו עוד לפני התפתחות אורגניזמים רב-תאיים. בקדמת מושבות תאים מסוג כדורונים קיימים תאים בעלי פיגמנט רגיש לאור במיוחד, שכנראה שימש בתור סוג של עין למושבה.\nעיניים פשוטות ביותר מעבירות למוח מידע על מידת התאורה של הסביבה. עיניים מפותחות יותר מאפשרות לבעל החיים יכולת ראייה. לחרקים ולבעלי חיים אחרים יש עיניים המורכבות ממספר מבנים והתמונה שהם רואים מורכבת חלקים חלקים.\nעיניהם של חלק גדול ממיני הטורפים ואוכלי-הכול - בכללם האדם - ממוקמות בקדמת הראש, כדי לאפשר התמקדות בטרף. זאת בניגוד למינים רבים של בעלי חיים נטרפים, שעיניהם ממוקמות בצדי הראש, כדי לאפשר שדה ראייה גדול ככל האפשר שיסייע בהבחנה בטורפים מתקרבים."
    },
    {
        "id": "0176mf",
        "description": "חגורה, בתחום ההלבשה, היא רצועה עשויה עור או אריג עבה המשמשת להצמדת המכנסיים למותני הלובש.\nאנשים בכל העולם משתמשים בחגורה הן כפריט שימושי המסייע ללבישת מכנסיים שמידתם אינה מדויקת, והן כאביזר אופנה המופיע לעתים בגרסאות צבעוניות ומסוגננות.\nבעבר נהגו להשתמש בחגורה כדי להשליט משמעת ולהלקות בה ילדים או משרתים שהתנהגותם לא הייתה ראויה. נוהג זה אינו רווח עוד בעולם המערבי."
    },
    {
        "id": "06rrc",
        "description": "נעל היא פריט לבוש שמטרתו לכסות כף הרגל על מנת להקל על ההליכה ולמנוע פציעות ממכשולים סביבתיים כגון קוצים, אבני חצץ וזכוכיות.\nהנעל עשויה ברובה מגומי כאשר הידוקה לרגל נעשה באמצעות שרוכים שקשירתם בצורה נכונה מבטיחה אחיזה טובה של כף הרגל, מונעת נזקי הליכה ומונעת מהנעל מלהחליק מהרגל. לצד הנעליים הקלאסיות, קיימים גם דגמים שונים שכל אחד מהם נועד לפעילות ספציפית. הנעל בנויה מסוליה - החלק התחתון של הנעל המעניק את המשען המוגבה לעקב יותר מאזור האצבעות, גוף הנעל והשרוכים המהדקים את הנעל לכף הרגל.\nכדי להתאים את גודל הנעליים לנועל מחולקות הנעליים ל\"מידות\". מידות אלו שונות בין אירופה, אסיה ואמריקה. כדי להקל על ההליכה ולעתים גם מסיבות רפואיות נעזרים במדרסים בנעילת הנעליים. על מנת למנוע שפשוף בין הרגל לנעל וגם על מנת לחמם את כף הרגל נהוג ללבוש גרביים. כדי לנקות את הנעליים משתמשים לרוב במשחת נעליים. עבודת תחזוקת הנעליים קרויה סנדלרות, מהמילה היוונית סנדלון שמשמעותה נעל."
    },
    {
        "id": "019b80",
        "description": "סוודר או מיזע הוא פריט לבוש, הנועד לחמם הנלבש לרוב מעל החולצה או פריט לבוש לחלק העליון של הגוף, אך לעתים גם בסמיכות לעור. הסוודר עשוי מאריג מחמם כמו צמר או בד אחר. הסוודר נפוץ הן בקרב גברים והן בקרב נשים וילדים. את הסוודר מנקים בכביסה או בניקוי יבש, ובמסיר מוך או במספריים עבור הסרת סיבים מהסוודר."
    },
    {
        "id": "01b638",
        "description": "מגף הוא פריט-הנעלה סגור וגבוה המכסה את קימור כף הרגל והקרסול בשלמותם. מִפתח מגף עשוי להיות גבוה יותר ולהגיע עד לברך ולעתים נדירות עד סמוך למפרק הירך.\nבעבר שימשו מגפיים כמחסה לרגל כמו גם כסממן מעמדי, והיו עשויים בעיקר מעור; כיום ניתן לאפיין שתי קבוצות של מגפיים מודרניים: האחת - פונקציונלית, שבה מיוצרים מגפיים המיועדים להליכה בתנאי מזג אוויר קשים, גשם או תנאי שטח, רכיבה או צבא, אלה עשויים מחומרים עבים וגסים החל מעור דרך גומי מוקשח ועד סוגים שונים של אריגים סינתטיים, הקבוצה השנייה היא מגפיים יומיומיים, שהתפתחו כפריט אופנה.\nבאופן מסורתי, מגף הוא בעל סוליה עבה וקשיחה יותר מנעל רגילה; עם זאת שכיחים גם דגמים - שהמוכּ‏ר בהם הוא מגף-הגשם שמזוהה עם ילדים - שעשויים יריעת גומי סינתטי וכל תכליתם היא מניעת הירטבות הגרב בשלוליות עירוניות. ככלל, מגפיים אינם מעוצבים לאפשר גמישות יתרה או אווירודינמיות מיוחדת של התנועה ושל הרגליים, כי אם להליכה או רכיבה תוך יציבות מקסימלית של הנועל.\nאת טווח אפשרויות השימוש בחוץ - לכאן או לכאן - קובעת מידת האטימות והחומרים."
    },
    {
        "id": "02wv6h6",
        "description": "חצאית היא בגד, לרוב נשי, הנלבש על חלקו התחתון של הגוף‏‏, על שתי הרגליים.\nאורכה, גזרתה, צבעיה, הבד ממנו היא נתפרת ואביזריה מושפעים מחילופי האופנה. תוספות אפשריות הנתפרות על גבי הגזרה הבסיסית: כיסים, חגורה, אפליקציות, וולנים ועוד. חלק מהחצאיות נרכסות באמצעים כגון רוכסן, כפתורים, שרוכים, קרסים. לעתים נלווים לחצאית אביזרים כגון חגורה, כותפות.\nכאמור, החצאית הינה בגד הנתפס ברוב התרבויות כלבוש נשי. עם זאת, בתרבויות שונות נהוג כי גם גברים לובשים חצאית, בעיקר בלבוש טקסי או מסורתי. דוגמה מוכרת לכך היא הקילט הסקוטי."
    },
    {
        "id": "0142wf",
        "description": "פיג'מה הוא בגד שנוהגים ללבוש בזמן השינה וזמן קצר לאחריו ולפניו. לרוב הפיג'מה היא בגד קליל ונוח לשינה. יש הנוהגים להשתמש בבגדים תחתונים כפיג'מה.\nקיימות פיג'מות עשויות משני חלקים, וכן גם פיג'מות של חלק אחד. פיג'מות המכסות את כל גוף האדם, לרבות כפות הרגליים, מיועדות לרוב לתינוקות.\nמקור המילה פיג'מה הוא במילה הפרסית \"פיג'מה\" שפירושה: לבוש לרגליים."
    },
    {
        "id": "013s93",
        "description": "חולצת טי היא חולצה קצרה הנלבשת על מחצית הגוף העליונה, הן על ידי גברים והן על ידי נשים. החולצה נקראת על שם דמיונה לצורת האות T בשפה האנגלית. זוהי חולצה חסרת כפתורים וללא צווארון, כאשר פתח הצוואר של החולצה עגול, ושרווליה קצרים ומגיעים למחצית הזרוע בין הכתף לבין המרפק. חולצות להן שרוולים קצרים או ארוכים יותר אינן חולצות טי.\nהחולצות מיוצרות לרוב מכותנה, פוליאסטר או שילוב של השניים, ולעתים מעוטרות בציורים או סמלים."
    },
    {
        "id": "01xygc",
        "description": "מעיל הוא בגד עליון המיועד לכיסוי פלג הגוף העליון או לגוף כולו. למעיל יש תמיד שרוולים ולעולם אין לו מכנסים. המעיל הוא בגד הנלבש אך ורק מחוץ לבית.\nהמעיל מורכב בדרך כלל מביטנה, שהוא הבד הקרוב לגוף הלובש ובד חיצוני שהוא בדרך כלל עמיד לרטיבות, הוא הנראה מבחוץ ועל כן הוא בעל צבע ודוגמה נאים. בין הביטנה לבד החיצוני נמצא לרוב ריפוד מבודד. ישנם מעילים הקרויים על שם הבד החיצוני כמו מעיל פרווה או מעיל עור.\nסוגי מעילים רבים מותאמים להגנה על הגוף מפגעי מזג אוויר קר בסביבות שונות.\nיש מעילים המיועדים להגן על הגוף מפגיעה פיזית או מתנאים קיצוניים אחרים, כגון מעיל אופנוענים המשלב הגנה מרוח עזה וריפוד מפני נפילה וחיכוך עם הכביש.\nמעילים יכולים גם להעיד על השתייכות לקבוצה או על מעמד מסוים כגון: מעילי שרד המהווים חלק מתלבושת רשמית של קצינים או נושאי תפקיד ממלכתי או דתי. או קפוטה - מעיל ארוך, לרוב בצבע שחור, שאותו נוהגים ללבוש יהודים חסידים בכל ימות השנה. בעבר היה נהוג גם \"מעיל סטודנטים\" שאפיין קבוצת אוכלוסייה זו ו\"מעיל שחור ארוך\" שאפיין בלשים בסרטי קולנוע‏‏.\nככלל לבישת מעיל מעידה על מעמד חברתי. אנשי המעמדות הנמוכים שוהים יותר זמן בחוץ, בעוד אנשי המעמד הגבוה נעזרים בכלי רכב פרטי העומד לרשותם ואינם נאלצים לשהות זמן רב באוויר הקר ולהיחשף לתנאי מזג אוויר קיצוניים. כך מעיליהם של אנשי המעמד הגבוה קלים יותר ומהווים פריט אופנה יותר מאשר פריט הגנה. מעיליהם של אנשי מעמד הפועלים הם פרקטיים יותר."
    },
    {
        "id": "0fly7",
        "description": "ג'ינס הם מכנסיים העשויים מדנים. במקור היה הג'ינס בגד עבודה והפך פופולרי בקרב בני נוער בתחילת שנות ה-50. מותג הג'ינס הראשון הוא לוי'ס. כיום ג'ינס פופולרי מאוד כלבוש יום-יומי ברחבי העולם וקיים בצורות, בגזרות, בשפשופים ובצבעים שונים."
    },
    {
        "id": "0216vm",
        "description": "נעלי בית הן נעליים נוחות, קלות ולרוב גם רכות, המיועדות להינעל בפנים הבית.\nגפת נעלי הבית עשויה לרוב בד וסולייתן - גומי או פלסטיק. סוליותיהן בדרך כלל שטוחות, ללא עקב, למען הנוחות.\nצבעי נעלי בית מגוונים מאוד, החל מצבעים חלקים וכלה בדוגמאות משובצות, פרחוניות ומופשטות. נעלי בית משובצות מכונות לפעמים \"נעלי קיפי\" על שם קיפי בן קיפוד, דמות מהסדרה רחוב סומסום, שנעל אותן.\nישנן נעלי בית הפתוחות מאחור, וננעלות על ידי החלקת הרגל פנימה. אחרות מעוצבות כנעל סגורה, ונרכסות באמצעות רוכסן התפור בחלקן העליון או בצידן. שני הסוגים הללו קיימים בעיצובים לנשים ולגברים.\nישנן גם נעלי בית לנשים המעוצבות כמגף נמוך שרצועת גומי נסתרת תפורה בפתחו או שרוכסן בצידו.\nנעלי בית לילדים מעוצבות פעמים רבות בצבעים עליזים ובהירים, אם כי קיימים גם עיצובים הזהים לאלו של המבוגרים. עיצוב נפוץ לנעלי בית לילדים הוא דמויות של בעלי חיים, המעטרות את קדמת הנעל.\nביפן נהוג להסיר את הנעלים לפני הכניסה לבית ולהחליפן בנעלי בית, ולכן בבתים יפנים מוכנות נעלי בית עבור אורחים.\n⁕\nנעלי בית חד-פעמיות מנייר, משמשות ברכבת בסין\n⁕\nנעלי בית לתינוק, מעוצבות בדמות טיגריס\n⁕\nנעלי בית בגזרת מגפיים, מעוצבות מבד סאטן ומעוטרות בפרווה"
    },
    {
        "id": "01rkbr",
        "description": "עניבה היא פריט ביגוד הנכרך סביב הצוואר ומהודק בקשר. כיום העניבה אינה משמשת עוד לתפקיד מעשי, אלא נלבשת מטעמים אופנתיים בלבד.\nבתרבות המערב, העניבה נחשבת כפריט לבוש ייצוגי ומכובד, ועל-כן היא משמשת לעתים קרובות כחלק מלבוש רשמי, כגון חליפת עסקים, מדי עבודה ולעתים גם כחלק ממדי צבא או משטרה. העניבה נחשבת לפריט לבוש גברי בעיקרו, אם כי גם נשים לובשות עניבות."
    },
    {
        "id": "01d40f",
        "description": "שמלה היא פריט לבוש המורכב מחלק עליון הנלבש על הגו, וחלק תחתון הבנוי כחצאית, כך שהשמלה בנויה כמקשה אחת ומכסה הן את פלג הגוף העליון והן את הרגליים. בתרבות המערבית, שמלה נתפסת לרוב כפריט נשי. אורכה, גזרתה, צבעיה, הבד ממנו היא נתפרת ואביזריה מושפעים מחילופי האופנה. לגיזרה הבסיסית נוספים לעתים צווארון ושרוולים או כתפיות. תוספות אפשריות הנתפרות על גבי הגזרה הבסיסית: כיסים, חגורה, אפליקציות, וולנים ועוד. חלק מהשמלות נרכסות באמצעים כגון רוכסן, כפתורים, שרוכים, קרסים."
    },
    {
        "id": "01nq26",
        "description": "גרב הוא פריט לבוש המשמש לחימום והגנה על כף הרגל, ונלבש מתחת לפריטי ההנעלה השונים, כגון נעליים ומגפיים. ניתן להבדיל בין גרביים שונים על פי אורך, צבע וסוג הבד. קיימים גם גרביים מיוחדים שנועדו לבודד את הרגל מתנאי קור קיצוניים.\nבין מטרות הגרב:\n⁕מניעת לחות וזיעה ברגל\n⁕חימום הרגל\n⁕הגנה מלכלוך\n⁕מניעת שפשוף בין הרגל לנעל\n⁕נוחות"
    },
    {
        "id": "07mhn",
        "description": "מכנסיים הם בגד הנלבש על חלקו התחתון של הגוף, כשהוא מכסה כל רגל בנפרד.\nבתרבות המערב מכנסיים הם הבגד החיצוני הנפוץ לפלג הגוף התחתון לגברים החל מהמאה ה-16 ולנשים החל מתחילת המאה ה-20. את המכנסיים לובשים החל מקו המותניים והם מוחזקים במקומם על ידי כפתורים, רוכסן, חגורה, רצועת גומי ועוד.\nהמילה \"מכנס\" מקבילה לשרוול בחולצה ומתארת למעשה חצי מכנסיים."
    },
    {
        "id": "0174n1",
        "description": "כפפה היא סוג של לבוש המכסה את כף היד ודומה בדרך כלל בצורתו לכף יד. כפפות מכילות פתחים נפרדים לכל אחת מאצבעות היד. קיימות כפפות המכילות פתחים לאצבעות היד, אולם אינן מכסות אותן. קיימות אף כפפות שאינן מכילות כיסויים נפרדים לכל אצבע ומכסות את כף היד כמקשה אחת. כפפות מסוג זה מחממות יותר כיוון שהחלל הנוסף שנוצר בתוך הכפפה מוסיף ליכולת הבידוד והאצבעות הנמצאות במגע זו עם זו שומרות טוב יותר על חומן."
    },
    {
        "id": "02h19r",
        "description": "צעיף הוא פריט לבוש הנלבש סביב הצוואר או הראש למטרות חימום, ניקיון, אופנה או מסיבות דתיות.\nבמזג אוויר קר, בעיקר באזורי אקלים בהם החורף מושלג והטמפרטורות נמוכות, רבים כורכים סביב צווארם צעיף סריג עבה, לעתים עשוי צמר, לשמירה על החום. פרטי לבוש אופייניים נוספים לשהייה בחוץ במזג אוויר כזה הם מעיל כבד וכובע חם.\nבאזורי אקלים מדברי, מאובק או אזורים בהם זיהום האוויר רב, יש הכורכים צעיף דק מעל ראשם לשמירה על ניקיון השיער. כאפיה היא דוגמה לכיסוי ראש כזה, המשמש גם להגנה על אזור הפה והעיניים מאבק ומחול. הכאפיה נכרכת לעתים גם סביב הצוואר.\nלעתים משתמשים לשם כך במטפחת ראש, בנדנה וכיסויים דומים. במהלך הזמן פריטים כאלו, שבמקורם שימשו לצרכים מעשיים, הפכו להיות אביזרי אופנה, בעיקר בקרב נשים."
    },
    {
        "id": "01n4qj",
        "description": "חולצה היא פריט לבוש מבד הנלבש על חלקו העליון של הגוף, יכול להגיע מהצוואר עד המותניים או עד האגן."
    },
    {
        "id": "01xyhv",
        "description": "חליפה היא מערך לבוש העשוי מבד זהה ומורכב לכל הפחות ממקטורן ומכנסיים. חליפת עסקים היא הסגנון הנפוץ ביותר של חליפות בתרבות המערב, אשר במאה ה-20 נפוצה בכל העולם. מקורה בבריטניה כלבוש גברי לעת יציאה לאזורי הכפר. סוג נוסף של חליפות הנהוג עדיין בתחילת מאה ה-21, באירועים רשמיים או חגיגיים, הוא הטוקסידו. לבישת חליפה היא לעתים חלק מקוד לבוש, רשמי או שאינו רשמי, בנסיבות ובאירועים שונים.\nעיצובה של החליפה, גזרתה, סוג הבד ממנו נתפרה ופרטים עיצוביים נוספים בה, כגון שורת כפתורים בודדה או ברכיסה כפולה, קובעים את התאמתה לנסיבות חברתיות שונות. לעתים קרובות חליפות נלבשות יחד עם חולצה מכופתרת ועניבה. עד לשנות ה-60, בדומה לסגנונות לבוש גבריים אחרים, נהוג היה ללבוש חליפה עם כובע כאשר האדם יצא אל מחוץ לכתלי בית. חליפה שני חלקים מורכבת ממקטורן ומכנסיים, בחליפת שלושה חלקים נוסף ללבוש גם וסט ויש שאף כובע קסקט, עשוי בד תואם, הוא חלק מחליפה.\nבאופן מסורתי חייט תפר חליפה עבור לקוחו מבד שאותו בחר הלקוח ולאחר שמדד את מידותיו הגופניות של הלקוח והתאים לו את הבגד על פי סגנונו ואורח חייו. מאז המהפכה התעשייתית רוב החליפות מיוצרות בייצור המוני, ונמכרות במידות קבועות מראש ומוכנות לשימוש, אף שיש המתקנים חליפה מייצור המוני אצל חייט ומתאימים אותה למידותיהם. בתחילת המאה ה-21 חליפות נמכרות בדרך כלל בשלושה אופנים:\n⁕תפירה בהזמנת הלקוח - חליפה הנתפרת רק לאחר שהלקוח בחר את הבד ואת סגנון החליפה והיא נתפרת למידות גופו."
    },
    {
        "id": "079f77",
        "description": "גופייה היא סוג של חולצה, לרוב חסרת שרוולים. נהוג ללבוש אותה בתור בגד תחתון, ישירות על הגוף, מתחת לבגדים העליונים. ישנן גם גופיות שמקובל ללבוש ללא כל כסות מעל, בפרט בימי הקיץ."
    },
    {
        "id": "01zzs",
        "description": "CD-ROM הוא תקליטור לקריאה בלבד עליו מוקלט מידע בינארי למחשב, בניגוד לתקליטורים הראשונים שהיו מיועדים לאחסן מוזיקה בלבד. השימוש הנפוץ ב-CD-ROM הוא להפצת תוכנות ומשחקי מחשב אך נעשה בהם שימוש גם להפצת מאגרי מידע."
    },
    {
        "id": "01m2v",
        "description": "מקלדת מחשב היא מקלדת המשמשת כהתקן קלט להזנת תמליל אל המחשב. במקלדת סטנדרטית יש כ-100 מקשים שונים. יש מקשים עבור סימני אותיות, ספרות, פיסוק, סימנים אחרים ומקשי ניהול."
    },
    {
        "id": "020lf",
        "description": "עכבר הוא אמצעי קלט מסוג \"אמצעי הצבעה\", המאפשר למשתמש במחשב לשלוט בתנועות סמן על צג המחשב ולבצע פעולות שונות בממשק המשתמש של תוכנות המחשב. להבדיל מהפעלת המחשב באמצעות מקשי המקלדת, מאפשר העכבר הפעלה של המחשב תוך דימוי תנועות ידו של המשתמש במרחב על גבי מרקע המחשב.\nהעכבר הוא אמצעי חומרה קטן, הכולל אמצעי מכני או אופטי לזיהוי תנועת העכבר על גבי המשטח שעליו הוא מונח, וכן מספר כפתורים. תנועת העכבר על המשטח מתורגמת בדרך כלל לתנועה של מצביע במישור הצג.\nעכבר המחשב קיבל את שמו הודות לגודלו וצורתו, שיחד עם החוט המחבר אותו למארז המחשב מזכירים את העכבר החי."
    },
    {
        "id": "014n4m",
        "description": "גזור, העתק והדבק הן פקודות המחשב, הזמינות להפעלה על ידי המשתמש בממשק המשתמש של תוכנות רבות. פקודות אלו מאפשרות למשתמש להעביר אובייקט ממקור ליעד.\nהפקודה גזור מוחקת את בחירתו של המשתמש מהמקור שבו נמצאה, ואילו פקודת העתק יוצרת עותק של מה שנבחר, בלי למחוק את המקור. בשני המקרים, הפקודה הדבק תיצור עותק, במקום הנבחר, של מה שהועתק."
    },
    {
        "id": "01fk53",
        "description": "במחשבים, פקודה היא הוראה למחשב לבצע פעולה מסוימת. למושג זה יש משמעויות אחדות, ספציפיות יותר."
    },
    {
        "id": "02bc6",
        "description": "בסיס נתונים הוא אמצעי המשמש לאחסון מסודר של נתונים במחשב, לשם אחזורם ועיבודם. בסיס נתונים מאוחסן באמצעי אחסון מגנטי, בדרך כלל דיסק קשיח, המאפשר גישה ישירה לנתונים. הגישה לבסיס הנתונים נעשית באמצעות תוכנה ייעודית - מערכת לניהול בסיס נתונים. בסיס הנתונים בנוי לפי מודל לאחסון הנתונים, כמו מנגנונים פנימיים למיון ולחיפוש.\nישנם מספר מודלים לבסיסי נתונים: רשתי, היררכי, טבלאי ומונחה עצמים. המודלים הללו מבטאים סוגי קשרים שונים בין הנתונים השונים.\nהמודל הנפוץ ביותר היום, הוא המודל הטבלאי שמכונה גם יחסי. במודל זה בסיס הנתונים בנוי מטבלאות, כאשר כל טבלה מכילה מידע על ישות מסוימת. בכל טבלה יש רשומות, כאשר כל רשומה מתייחסת למקרה ספציפי. לכל רשומה בטבלה יש מפתח ראשי שמזהה באופן ייחודי את הרשומה. הקשר בין הרשומות בטבלאות שונות נעשה באמצעות שדה מפתח זר כאשר מספר הפעמים בו יכול להיות משויך המפתח לרשומה ספציפית בטבלה האחרת מגדיר את ריבוי הקשר. שליפת מידע ופעולות עדכון בבסיס נתונים טבלאי נעשות באמצעות שפת SQL, המהווה ממשק המאפשר גישה לנתונים מבלי להתייחס לאופן שמירתם בבסיס הנתונים."
    },
    {
        "id": "029kh",
        "description": "דיגיטלי ואנלוגי הם תכונות של אותות או סדרת התרחשויות. שני המושגים משמשים רבות בתחומי האלקטרוניקה והמחשוב.\nאות דיגיטלי הוא אות מדויק, שניתן להגדיר את ערכו המספרי. זהו אות לא-רציף, כיוון שתמיד קיים מרווח מסוים, ידוע, בין שני ערכים סמוכים של אות דיגיטלי. אות אנלוגי, לעומת זאת, הוא אות רציף."
    },
    {
        "id": "020s1",
        "description": "קובץ במחשב הוא אוסף של מידע המאוגד יחד ונשמר לטווח ארוך באמצעי לאחסון נתונים כמו דיסק קשיח ודיסקט. מרבית המידע במחשב נשמר בקבצים, אולם ישנו גם מידע שלא נשמר בצורה כזאת, כמו, הזיכרון הנוכחי של המחשב והוראות ההפעלה של המחשב.\nהתכונות של הקובץ תלויות בסוג מערכת הקבצים שבה משתמשים, שהיא תלויה במידה רבה בסוג ובגרסת מערכת ההפעלה. כמו כן קיימים מספר סוגים שונים של קבצים:\n⁕קובץ סדרתי - כמעט כל הקבצים כיום הם מסוג זה.\n⁕קובץ אקראי - מופיע רק במערכות של מחשבים גדולים, ממומש לרוב על ידי אמולציה.\n⁕קובץ אינדקס סדרתי - נדיר מאוד בימינו, ממומש לרוב על ידי אמולציה.\nמערכות הקבצים הן היררכיות ולכן כל קובץ נמצא בתיקיה שמוכלת בתיקיה נוספת וכך הלאה עד שמגיעים לכונן שהוא האלמנט הלוגי הגדול ביותר. המגבלות על שם הקובץ, החלוקה לחלקים שמתייחסים אליהם בצורה שונה והמגבלות על שמות כפולים משתנים ממערכת קבצים אחת לשנייה."
    },
    {
        "id": "02nf_",
        "description": "דואר אלקטרוני הוא הודעה אלקטרונית המועברת ממחשב למחשב דרך רשת שרתים. ניתן לשלוח דואר אלקטרוני בפורמט טקסט פשוט או HTML וניתן לצרף להודעת דואר אלקטרוני גם קבצים. ניתן לשלוח הודעת דואר אלקטרוני ליותר מנמען אחד במקביל. דואר אלקטרוני נבדל משרותי העברת הודעות אחרים ברשת כגון צ'אט ושרותי מסרים מידיים בכך שמשלוח הודעת דואר אלקטרוני מתבצע א-סינכרונית, כלומר אינו מחייב יצירת קשר דו-כיווני בין השולח למקבל: השולח מחבר את ההודעה ושולח אותה. ההודעה עוברת ברשת דרך שרת אחד או יותר עד לשרת שמאחסן את תיבת הדואר של הנמען, ושם היא מחכה לנמען עד שזה מחליט לקרוא את הודעות הדואר שבתיבת הדואר שלו."
    },
    {
        "id": "01zrkr",
        "description": "צלמית היא סמל חזותי פשוט, שנועד להעביר מסר קצר וברור ללא שימוש במלל.\nסמלים מוסכמים רבים, כגון סימון לשירותים ציבוריים או למדרגות נעות, הינם צלמיות. לעתים בתרבויות שונות ישנו שימוש בצלמיות שונות לסימון אותם המסרים, משום שבכל תרבות אותו החפץ או המושג נתפס או מכיל דימויים שונים.\nבממשק משתמש גרפי למחשבים נעשה שימוש נרחב בצלמיות, לשתי מטרות:\n⁕ייצוג של תוכנה מסוימת או אתר אינטרנט מסוים, פעמים רבות כסימן המסחרי.\n⁕בתוכנה נתונה, ייצוג של פעולה מסוימת שאותה מבצעת תוכנה זו, כגון פתיחת קובץ, שמירת קובץ, הדפסה, עזרה, יציאה ועוד. לחיצה על הצלמית מפעילה את הפעולה המתאימה.\nבדגמים מתקדמים של טלפון סלולרי, כגון iPhone, נעשה במסך הטלפון שימוש נרחב בצלמיות, לציון פעולות שונות של הטלפון."
    },
    {
        "id": "02_0t4",
        "description": "אינטראקטיביות הוא מונח המציין את היכולת של המערכת ליצירת דיאלוג עם מפעיליה.\nאינטראקטיביות הנה טכנולוגיה חווייתית המהווה חלק מאוד מרכזי בחיי היומיום במאה ה-21. פעולות אינטראקטיביות יכולות להיות גלישה באינטרנט, הורדת רינגטון לסלולרי, הזמנת סרטים, קניית מוצר באינטרנט וכו'. בעידן האינטראקטיביות לכל גולש קיימת היכולת להגיב לכתבה בעיתון ובאינטרנט, להביע את עמדתו, להשפיע על כיוון הדיון ולצור שיחה עם גולשים אחרים בנושא.\nבכל תרחיש אינטראקטיבי מתקיימת אינטראקציה אך לא בכל מצב בו קיימת אינטרקציה מתקיימת אינטראקטיביות. דוגמה קלאסית לתרחיש אינטראקטיבי היא דיאלוג. דו-שיח בין לפחות שני משתתפים מייצג את התפיסה שבו תגובה גוררת תגובה במעגל אין סופי. לעומת לחיצה על כפתור בטלוויזיה בה אנו באים במגע עם חפץ אבל לא מופעלים בחזרה, רק מפעילים. הדיאלוג הזה יכול להיות קולי, תנועתי, צבעוני, צורני ומחשבתי. כל משחק מחשב, הוא למעשה דו-שיח של המשתתף עם סביבתו או עם מציאות מדומה בה הוא נמצא. העקרונות הבסיסיים של הדיאלוג מתקיימים ומבטיחים עניין, תשומת לב, ריגוש ואתגר."
    },
    {
        "id": "03rlt",
        "description": "האינטרנט היא רשת מחשבים גלובלית, המחברת רשתות מחשבים שונות, ומקשרת בין מיליארדי‏ מחשבים בכל העולם. ההיקף, כמות המידע העצומה האגורה בה באמצעות דפי אינטרנט ואתרי אינטרנט, והמסחר הרב שמתרחש הודות לה - הפכו את האינטרנט בסוף שנות ה-90 של המאה ה-20 לגורם רב משמעות ולזירת ההתפתחות הכלכלית והתרבותית. יש הטוענים כי בצורתו הנוכחית מגשים האינטרנט את חזון הכפר הגלובלי, אולם מנגד קיימת הסתייגות הטוענת כי האינטרנט עוד רחוק מכך בשל הפערים הטכנולוגיים בין מדינות העולם ובשל השימושים המקומיים באינטרנט כחלק מתופעת הגלובליזציה."
    },
    {
        "id": "02y_9m3",
        "description": "ענן מחשוב או מחשוב בענן הוא שירותי מחשוב הניתנים למשתמש באמצעות מחשב מרוחק, אליו מתחבר המשתמש דרך רשת האינטרנט או באמצעות קו תקשורת ייעודי.\nהביטוי \"ענן\" הוא דימוי לרשת האינטרנט המבוסס על הצורה הגרפית בה מתארים את הרשת בתרשימי זרימה. בענן המחשוב נמצאים הנתונים והלוגיקה העסקית של מערכות המחשוב בשרתים ובמרכזי מחשבים והם מופעלים מיחידות קצה מרוחקות. כתוצאה מכך אין המשתמשים צריכים לרכוש ולנהל משאבי ומערכות מחשוב ובמקום זאת שוכרים אותה כשירות מספקים שמעמידים כוח מחשוב שהגישה אליו תהיה מרחוק דרך האינטרנט.\nמאפיין זה מאפשר להימנע מהוצאות גדולות על רכישת ציוד ותוכנות תשתית ומהצורך לנהל אותן. ענן המחשוב מאפשר למשתמש שליטה וויסות של עוצמת המחשוב הנדרשת, כך שבעיתות עומס ניתן לשכור כוח מחשוב גבוה יותר ובעתות רגיעה להקטין את ההוצאה. בחלק מהמימושים של התפיסה גם נחסך הצורך לפתח או לנהל יישומים.\nהמשתמש בענני מחשוב עשוי להיות ארגון גדול, ארגון בינוני או קטן או אדם בודד. הספק הוא בדרך כלל חברה גדולה, שפיתחה תשתיות מתאימות ומספקת שירותים למספר גדול של משתמשים. המשתמש משתמש בשירותי הספק באמצעות האינטרנט מבלי צורך לדעת על הסביבה הטכנולוגית בה ממומשים שירותים אלה.\nהחזון של ענן המחשוב הוא לאפשר למשתמשים להתחבר לכל שירותי המחשוב להם זקוקים באמצעות האינטרנט, באופן דומה להתחברות לרשת חשמל. על אף שבדרך כלל המושג ענן מחשוב מתייחס למרכזי מחשוב של ספק חיצוני יש המשתמשים גם במושג \"ענן מחשוב פנימי\", מושג המתייחס לשירותים הניתנים בגבולות אותו ארגון, אך באתרים פיזיים שונים."
    },
    {
        "id": "07wcf",
        "description": "Universal Serial Bus או בקיצור USB הוא תקן תקשורת בין מחשבים וציוד היקפי. הוא מיושם לרוב בדרך של יציאה טורית הנפוצה בעיקר במחשבי פנטיום 2 ומעלה ובמחשבי מקינטוש מדגם G3 ומעלה. במערכות ההפעלה של מיקרוסופט, היציאה נתמכה בצורה חלקית החל מחלונות 95 OSR2 ובצורה מלאה בחלונות 98 ומעלה."
    },
    {
        "id": "0mynm",
        "description": "מצלמת אינטרנט היא מצלמת זמן אמת, אשר ניתנת לצפייה באמצעות ה-World Wide Web, מסרים מיידיים או תוכנת צפייה ייעודית. באופן כללי, מצלמה דיגיטלית השולחת תמונות לשרת אינטרנט, בין אם ברציפות ובין אם באופן מרווחי.\nמצלמת אינטרנט היא גם שמה של סדרת מצלמות וידאו אשר מתחברות ישירות למחשב למטרות שיחות וידאו דרך האינטרנט."
    },
    {
        "id": "02y1vz",
        "description": "פייסבוק הוא אתר אינטרנט המופעל על ידי חברת פייסבוק האמריקאית. האתר הוא הרשת החברתית המקוונת הגדולה בעולם והוא זמין ביותר מ-70 שפות. נכון ל-4 באוקטובר 2012 יש לפייסבוק מיליארד דפי משתמש פעילים, כ-80% מהם מחוץ לארצות הברית וקנדה, וכ-483 מיליון מהם פעילים בתדירות יום יומית‏. על פי דירוג חברת דירוג האתרים אלקסה, פייסבוק הוא האתר השני הנצפה ביותר באינטרנט‏.\nהאתר הוקם על ידי מארק צוקרברג, אדוארדו סברין, דסטין מוסקוביץ', כריס יוז ואנדרו מקקולום בהיותם סטודנטים באוניברסיטת הרווארד, ב-4 בפברואר 2004. בבעלות צוקרברג כיום 28.4% ממניות החברה. תחילה התאפשר רק לסטודנטים מהרווארד להצטרף לרשת אך ב-11 בספטמבר 2006 היא נפתחה לכלל הציבור.\nשם האתר נובע מהשם המקובל באקדמיות ובאוניברסיטאות לספר המכיל את תמונות הסטודנטים המחולק בשנה הראשונה, על מנת שהסטודנטים החדשים יוכלו להכיר טוב יותר איש את רעהו."
    },
    {
        "id": "0508p",
        "description": "לוח האם הוא המעגל המודפס הראשי של מחשב או מכשיר אלקטרוני מורכב אחר."
    },
    {
        "id": "07g0_",
        "description": "האג היא עיר במערב הולנד המהווה את המרכז השלטוני של המדינה, ובירת מחוז דרום הולנד. עם אוכלוסייה של כחצי מיליון נפש ושטח של כמאה קילומטר רבוע, זוהי העיר השלישית בגודלה בהולנד לאחר אמסטרדם ורוטרדם.\nבהאג יושבים האֶרְסְטֶה קַאמֶר והטְוֵדֶה קַאמֶר, המרכיבים יחד את הפרלמנט ההולנדי. גם מושבה של ביאטריקס מלכת הולנד נמצא בהאג. כל השגריריות הזרות ומשרדי הממשלה ממוקמים בעיר, כמו גם בית המשפט העליון וארגונים בינלאומיים וממלכתיים רבים. זאת על אף שאמסטרדם היא הבירה של הולנד, כפי שמצוין בחוקה ההולנדית.\nהאג מארחת כמה ממוסדות האו\"ם:\n⁕בית הדין הבינלאומי לצדק, ממוקם בארמון השלום. בנייתו מומנה על ידי אנדרו קרנגי;\n⁕בית הדין הפלילי הבינלאומי ליוגוסלביה לשעבר;\n⁕בית הדין הפלילי הבינלאומי;\n⁕הארגון לאיסור על כלי נשק כימיים.\nבנוסף, האקדמיה של האג למשפט בינלאומי גם כן נמצאת בעיר. החסידה היא הסמל של האג."
    },
    {
        "id": "02_286",
        "description": "ניו יורק היא העיר המאוכלסת ביותר בארצות הברית והשנייה בגודלה בצפון אמריקה. שטחה העירוני הוא אחד מן הגדולים בעולם. כינויה של העיר הוא \"התפוח הגדול\". כבר למעלה ממאה שנים מהווה ניו יורק מרכז מסחרי וכלכלי מהגדולים בעולם. העיר מדורגת כעיר עולם מסוג אלפא, בשל השפעתה העולמית על התקשורת, הפוליטיקה, החינוך, הבידור, התרבות והאופנה. מרכז התרבות האמנותי של העיר הוא בעל השפעה רבה בכל רחבי ארצות הברית ומחוצה לה. העיר היא מרכז לפעילות בינלאומית, ושוכן בה מטהו של ארגון האומות המאוחדות. ראש העיר החל מ-2002 הוא מייקל בלומברג.\nהעיר ניו יורק מורכבת מחמישה רבעים: ברונקס, ברוקלין, מנהטן, קווינס וסטטן איילנד. אוכלוסייתה מונה מעל 8.2 מיליון תושבים, המשתכנים בשטח של כ-830 קילומטר רבוע, והיא הצפופה מבין ערי ארצות הברית.\nרבות משכונות העיר ומאתריה ידועים ברחבי העולם. פסל החירות קידם את פניהם של מיליוני המהגרים בבואם לאמריקה בשלהי המאה ה-19 ובתחילת המאה ה-20. וול סטריט, השוכן במנהטן תחתית, מהווה מרכז פיננסי עולמי מאז סוף מלחמת העולם השנייה ומשכנה של הבורסה לניירות ערך. בעיר ממוקמים כמה מהבניינים הגבוהים בעולם, כמו בניין האמפייר סטייט, וכן שכנו בה מגדלי התאומים שנהרסו בפיגועי 11 בספטמבר.\nניו יורק היא מקום היווסדן של תנועות תרבות אמריקאיות רבות, כמו תנועת הספרות והאמנות הידועה בשם \"הרנסאנס של הארלם\", סגנון הציור האקספרסיוניסטי המופשט, והסגנונות המוזיקליים היפ הופ, פאנק וסלסה. 36 אחוזים מאוכלוסייתה נולדו מחוץ לארצות הברית, ובשנת 2005 דוברו בה כמעט 170 שפות שונות. הרכבת התחתית של ניו יורק פועלת 24 שעות ביממה, רחובותיה סואנים בהולכי רגל ובמכוניות והיא מכונה \"העיר שאינה ישנה לעולם\"."
    },
    {
        "id": "0430_",
        "description": "יְרוּשָׁלַיִם‏ היא עיר הבירה של מדינת ישראל והעיר הגדולה ביותר במדינה, עם למעלה מ-800 אלף תושבים. בירושלים שוכנים מוסדות הממשל של ישראל: הכנסת, בית המשפט העליון, משכן הנשיא ובית ראש הממשלה. ירושלים שוכנת בהרי יהודה, על קו פרשת המים הארצי של ארץ ישראל המערבית, בין הים התיכון לים המלח, ברום של 570‏ עד 857‏ מטר מעל פני הים.\nהעיר מקודשת ליהדות, לנצרות ולאסלאם, והיוותה מרכז חיי העם היהודי בימי קדם ומושא געגועיו בזמן שהייתו בגלות. משום מרכזיותה בעולמם של המאמינים, הייתה העיר מוקד למלחמות וסכסוכים הנמשכים עד עצם היום הזה. מאז סוף המאה ה-19 התפתחו סביב העיר העתיקה שכונות העיר החדשה, המהוות כיום את רובה המוחלט של העיר. במרכזה של ירושלים השלמה עומד הר הבית, שמפריד בין מערב ירושלים למזרח ירושלים.\nבשנת 1981 הוכרזה העיר העתיקה של ירושלים כאתר מורשת עולמית על ידי ארגון אונסק\"ו של האומות המאוחדות, והיא נמצאת ברשימת האתרים בסיכון."
    },
    {
        "id": "01w2v",
        "description": "קָהִיר היא עיר הבירה של מצרים, בה מתגוררים כ-17 מיליון תושבים. היא העיר הגדולה ביותר באפריקה ובמזרח התיכון, ואחת מהערים הגדולות בעולם.\nהאתרים ההיסטוריים של קהיר המוסלמית הוכרזו כאתרי מורשת עולמית על ידי אונסק\"ו בשנת 1979, והעיר שימשה כבירת התרבות הערבית הראשונה בשנת 1996."
    },
    {
        "id": "0hsqf",
        "description": "סיאול היא עיר הבירה של קוריאה הדרומית, ומרכזה הפוליטי, הכלכלי, החברתי והתרבותי והינה העיר ה-12 בגודלה בעולם. סיאול, ממוקמת בצפון מערב המדינה, דרומית לשטח המפורז, על גדות נהר האן, היא גם המטרופולין השני המאוכלס ביותר בעולם, עם אוכלסייה של כ-25.6 מליון בני אדם - חצי מאוכלסיית דרום קוריאה, ואיתם עוד 632,000 אנשים מרחבי העולם. עד 1945 הייתה העיר בירתה של קוריאה כולה.\nלעיר היסטוריה המשתרעת עד למאה ה-18 לפני הספירה, כאשר נוסדה על ידי ממלכת פקצ'ה, אחת משלוש הממלכות של קוריאה, לאחר מכן בשושלת ג'וסאן, ובאימפריה הקוריאנית. מטרופולין סיאול מכיל ארבעה אתרי מורשת עולמית: ארמון צ'אנגדאוקגונג, מבצר הוואסאונג, ג'ונגמיו, והקברים המלכותיים של שושלת ג'וסאן. סיאול מוקפת הרים, שהגבוה מביניהם הינו הר בוקהאנסאן, הפארק הלאומי הכי מטויל בעולם. בסיאול מספר מבנים המחזיקים בשיאים עולמיים ובהם: עולם לוט, פארק השעשועים המקורה הגדול בעולם, ומזרקת בנפו, מזרקת הגשר הגדולה בעולם. כמקום הולדתו של הקיי-פופ, נבחרה סיאול ב2011, בפעם השלישית ברציפות, ליעד המתוייר ביותר על ידי תיירים סינים, יפנים, ותאילנדים, עם מעל 10 מליון מבקרים בינלאומיים ב2012.\nכיום, סיאול נחשבת עיר גלובלית מובילה, שגדלה במהירות, כתוצאה מגאות וצמיחה כלכליות, ונחשבת כ\"נס על נהר ההאן\" אשר עלתה מתוך האפר של מלחמת קוריאה, עד להיותה המטרופולין בעלת הכלכלה הרביעית בגודלה בעולם, לאחר טוקיו, ניו יורק ולוס אנג'לס. עם תמ\"ג של ארצות הברית בשנת 2012. סיאול הינה מרכז טכנולוגי מוביל בעולם, במקום השישי עם מספר החברות ברשימת 500 החברות הטכנולוגיות בעולם, ובהן סמסונג, LG, ויונדאי מוטור. סיאול היא המרכז העולמי הפיננסי בעל הצמיחה המהירה ביותר בעולם, המדורגת במקום החמישי במדד המרכזים הפיננסיים הגלובלי. מחוז גנגנם, מחוז ג'ונג, והאי יואוי, מהווים את מרכז הטכנולוגיה והמדיה בעיר."
    },
    {
        "id": "031y2",
        "description": "פִירֶנְצֶה עיר בצפון מערב איטליה המשמשת כבירת חבל טוסקנה. בעיר ששוכנת על נהר הארנו מתגוררים כ-357,000 תושבים. בפירנצה רבתי מתגוררים קרוב ל-1,500,000 תושבים. היא ידועה בעיקר הודות לפריחתה התרבותית ומרכזיותה בתקופת הרנסאנס והודות לעושר האמנותי והארכיטקטוני שלה. בימי הביניים פירנצה נחשבה למרכז הכלכלה והמסחר באירופה. בעבר כונתה העיר אתונה של ימי הביניים. פירנצה מהווה מוקד משיכה תיירותי ממדרגה ראשונה. מעריכים כי מספר התיירים הפוקדים אותה בשנה הוא כ-5 מיליון. בשנת 1982 המרכז ההיסטורי של פירנצה הוכרז אתר מורשת עולמית על ידי אונסק\"ו."
    },
    {
        "id": "0156q",
        "description": "ברלין היא בירת הרפובליקה הפדרלית של גרמניה ואחת מ-16 המדינות המרכיבות אותה. בעיר מתגוררים כ- 3.5 מיליון תושבים, והיא העיר הגדולה בגרמניה, והשנייה בגודל אוכלוסייתה באיחוד האירופי, אחרי לונדון. שטחה 891 קמ\"ר, והיא אחת הערים הגדולות באירופה גם בשטחה. ברלין שוכנת בצפון-מזרח גרמניה, כ-70 ק\"מ מערבה מהגבול עם פולין. גובהה מעל פני הים הוא 34 מטרים.\nברלין היא גם אחת מ-16 המדינות המרכיבות את גרמניה ואחת משלוש ערי־המדינה בגרמניה. מבחינת האוכלוסייה זוהי המדינה ה-8 בגודלה בגרמניה. מבחינת השטח רק המבורג וברמן קטנות יותר."
    },
    {
        "id": "05qtj",
        "description": "פריז היא בירת צרפת ובירת חבל איל דה פרנס. היא ממוקמת בעיקול של נהר הסן, במרכזו של האגן הפריזאי, בין מפגש נהרות המארן והסן במעלה הזרם ובין האואז והסן במורד הזרם.\nפריז היא העיר הגדולה בצרפת ואחד ממוקדי ההשכלה, הדת והכוח הראשיים של אירופה, כבר מאז המאה העשירית. כיום מהווה העיר את מרכז הכלכלה והפיננסים של צרפת, והמרכז הפיננסי השני בגודלו באירופה. פריז נחשבת כסמל התרבות של צרפת ומהווה מוקד משיכה לשלושים ושניים מיליון תיירים בקירוב מדי שנה. כמו כן, משמשת הבירה הצרפתית נקודת התכנסות תחבורתית בינלאומית הודות לרשת הרכבות, הכבישים המהירים ומערכת שדות התעופה שלה. מעמדה המרכזי של פריז בצרפת הוא תוצר של התפתחות לאורך ההיסטוריה הצרפתית, ושורשיו בעיקר בתקופת השלטון האבסולוטי, ואחריו השלטון היעקוביני המהפכני. התפיסה בבסיס צורת ארגון זו היא צנטרליזם מונרכיסטי ולאחריו רפובליקני, שהעניק לבירה תפקיד מרכזי בהתנהלות המדינה, ונטה לרכז בה את מרבית עוצמתו.\nפריז היא העיר דוברת הצרפתית הגדולה בעולם. בשנת 2007 עמדה אוכלוסייתה על 2,193,030 תושבים על פי אומדן של הלשכה הארצית לסטטיסטיקה של צרפת. יחד עם זאת, באזור המטרופולין התגוררו 12,067,000 תושבים. האזור המטרופוליטני של פריז הוא ה-20 בגודלו בעולם. פריז היא גם אחת משלוש הערים בעלות צפיפות האוכלוסין הגדולה ביותר באירופה, לצד לונדון ומוסקבה. שטח העיר ללא יער בולון ויער ונסן הוא 86.93 קמ\"ר."
    },
    {
        "id": "0k3p",
        "description": "אמסטרדם היא עיר הבירה והעיר הגדולה ביותר בהולנד. בעיר אמסטרדם חיים כ-800 אלף תושבים ובמטרופולין כולו מתגוררים למעלה מ-2.3 מיליון בני אדם. אמסטרדם מושכת אליה מיליוני תיירים בכל שנה, והיא אחת מערי התיירות המובילות באירופה. מוטו העיר: - Heldhaftig, Vastberaden, Barmhartig."
    },
    {
        "id": "0c1xm",
        "description": "דָקָר היא עיר הבירה של סנגל. נמלהּ של דקר הוא בעל חשיבות מסחרית ואסטרטגית, ומשמש בסיס צבאי, ימי ואווירי של צרפת. בדקר חיים כיום 1,730,000 תושבים.\nדקר שוכנת בחצי האי קאפ-ור, שלחופי האוקיינוס האטלנטי, בערך באמצע קו החוף של סנגל.\nמיד עם כיבוש סנגל החלה צרפת להרחיב ולפתח את נמלה של דקר. לאחר כיבוש צרפת על ידי גרמניה במהלך מלחמת העולם השנייה, שלטה ממשלת וישי בעיר ובנמל. ב-23 בספטמבר 1940 ניסו כוחות בריטניה וצרפת החופשית לכבוש את העיר אך נהדפו. לאחר שחרור צפון אפריקה נכנסו כוחות ארצות הברית לדקר, והחזיקו בה עד סוף מלחמת העולם השנייה.\nדקר היא אחת מערי התעשייה והמסחר הגדולות באזור, ובעיר ובסביבותיה מרוכזים קרוב ל-90% מכמות המפעלים בסנגל. בעיר ובסיבותיה מפעלי קמח, אריגים, רהיטים, ומפעלים לעיבוד שמנים, עורות, פוספטים ועוד. רחובות העיר הם רחבים, ובמרכזה מרובים הבניינים הגבוהים, בהם גורדי שחקים.\nהעיר מזוהה בקרב חובבי הספורט המוטורי כנקודת הסיום של אירוע הראלי דקר הנערך מדי שנה מאז 1979."
    },
    {
        "id": "06gmr",
        "description": "ריו דה ז'ניירו, המוכרת גם כריו בקיצור, היא בירתה של מדינת ריו דה ז'ניירו אשר בברזיל. היא שוכנת באזור הדרום-מזרחי של ברזיל, על שפת האוקיינוס האטלנטי, בחלק הדרומי של האזור הטרופי.\nריו היא היעד התיירותי העיקרי במחצית הדרומית של כדור הארץ. היא המטרופולין השנייה בברזיל מבחינת גודל אוכלוסייתה, חשיבותה הכלכלית, המסחרית והעסקית, ופעילותה התרבותית. היא עיר הנמל הגדולה בברזיל. עם למעלה מ-6.3 מיליון תושבים, היא העיר השישית בגודלה באמריקה וה-26 בעולם.\nריו היא העיר הברזילאית הידועה ביותר מחוץ לברזיל בשל אטרקציות מפורסמות בה, כגון חופי קופקבנה ואיפנמה, פסל ישו הגואל על הר קורקובדו, הרכבל של הר הסוכר, אצטדיון המרקנה, מפרץ הגואנברה, ומצעד בתי הספר לסמבה הנערך בזמן הקרנבל. היא נבחרה לארח את שלבי הגמר של מונדיאל 2014, ואת אולימפיאדת 2016. תושבי העיר מכנים אותה לעתים קרובות \"העיר המופלאה\" בשל יופיה הטבעי, הכולל צוקים מיוערים העולים בתלילות לגבהים של מאות מטרים, איים טרופיים, חופים לבנים, ומפרצים רחבים. הדימוי החיובי של העיר גם כולל את אופי תושביה, הנתפסים כרגועים ושמחים רוב הזמן, גם העניים שביניהם.\nכאחת מערי המטרופולין הגדולות בעולם, ריו גם סובלת מבעיות אורבניות רבות. לדימוי החיובי מתווסף פאן שלילי, הכולל רמה מסוימת של אלימות בצורת גניבות ושודים מזוינים. בריו, הניגודיות החברתית מורגשת בצורה בוטה, כאשר שכונות עוני שוכנות לצד בנייני עשירים מפוארים."
    },
    {
        "id": "01fdzj",
        "description": "מגדל הוא מבנה גבוה משמעותית ביחס לשטח הבסיס שלו."
    },
    {
        "id": "06gfj",
        "description": "כביש הוא נתיב תחבורה סלול - לרוב באספלט או בטון - המשמש לתנועת כלי תחבורה. כבישים מהווים רחובות בתוך ערים ויישובים ומחברים בינם לבין רחובות אחרים ובנוסף ישנן מערכות כבישים בין-עירוניות המחברות בין ערים ויישובים מרוחקים, לאורך קילומטרים רבים."
    },
    {
        "id": "0hpnr",
        "description": "בית חולים הוא מוסד המספק שירותי רפואה הכוללים גם שירותים הדורשים אשפוז.\n\nבית החולים הינו מערכת מורכבת הכוללת מערכות קטנות יותר: מחלקות אשפוז, מרפאות, מכונים, חדרי מיון, חדרי ניתוח, מעבדות ועוד, ובדרך כלל הוא עצמו מהווה מרכיב של מערכת גדולה יותר, כגון מערכת הבריאות הממשלתית או גוף פרטי, הכוללים בתוכם גם מרפאות קהילתיות, מוסדות לאספקת שירותי בריאות, בתי חולים אחרים, צוותי חירום ועוד.\nמבחינה מבנית, לבית החולים בסיס פיזי לטיפול בחולים, לרוב מבנה קבע, קבוצת מבנים מרוכזת או מבנים הפזורים במקומות שונים באזור גאוגרפי מסוים. מבחינה תפקודית, כולל בית החולים צוות מנהלי, רופאים, אחים, סניטרים ואנשי תחזוקה. החלוקה בין התפקידים השונים התגבשה בבתי החולים במאות השנים האחרונות, ומהווה את התבנית הבסיסית של הרפואה המודרנית.\nבתי החולים יועדו במהלך ההיסטוריה למגוון מטרות, בהן: עזרה וחסד, אבחנה וטיפול בחולים, ביצוע מחקרים רפואיים והכשרת רופאים ואחיות. על אף שעיקר מטרתם של בתי החולים הייתה לרוב הענקת טיפול לחולים הזקוקים לאשפוז, מהווים בתי החולים מקום נוח גם להענקת שירותים רפואיים שאינם דורשים אשפוז, הודות לתשתית האנושית והפיזית שבמקום.\nלבית החולים כח רב והשפעה רבה, עקב חיוניותו הרבה עבור התושבים המתגוררים בסביבתו, וזה מנוצל לעתים לצורך מטרות פוליטיות, דתיות או כלכליות. בתי חולים רבים שואפים גם להשיג יוקרה, וכן לשמור על מקומות עבודה עבור"
    },
    {
        "id": "0k05r",
        "description": "בית משפט הוא חלק מהרשות השופטת - ערכאה שלה נותנת המדינה סמכות שפיטה כללית.\n\"בית משפט\" הוא חלק ממערכת בתי המשפט הכללית של המדינה, בעוד ש\"בית דין\" דן בעניין מסוים, ובדרך כלל לפי מערכת דינים מיוחדת ושונה ממערכת החוקים הרגילה. הרכב מסוים של כמה שופטים נקרא מותב.\nלפעולתו של בית המשפט מקובלות שתי חלופות:\n⁕השיטה האדברסרית, שיטת משפט, המקובלת במיוחד בארצות שבהן נהוג המשפט המקובל, שבה משמש שופט כמכריע פאסיבי על פי עובדות וטיעונים המובאים בפניו על ידי בעלי הדין, ואינו לוקח חלק אקטיבי בחיפוש העובדות והכללים המשפטיים שיש להחיל במקרה הבא לדיון.\n⁕השיטה האינקוויזיטורית, המקובלת בארצות שבהן נהוג המשפט הקונטיננטלי המכונה גם \"המשפט האזרחי\", ובמיוחד בצרפת ובארצות מערב אירופיות. המילה אינקוויזיטורי באה מהשורש בשפות האירופיות שמשמעותו לחקור. ואכן, בשיטה האינקוויזיטורית השופט נוטל חלק פעיל בחקירה, ויכול למצוא עובדות וראיות שבעלי הדין בחרו שלא להביא בפניו."
    },
    {
        "id": "06zdj",
        "description": "בית ספר הוא מוסד חינוכי בבעלות פרטית או ממשלתית, האחראי על פרק הלימוד הטרום־אקדמי. על פי רוב, בית ספר הוא מבנה בו משתתפים תלמידים וסגל הוראה בשיעורים יומיים. מנהל בית ספר אחראי על ניהול בית הספר והנהגתו החינוכית. לצד המנהל נמצא יועץ חינוכי, השואף לסייע לתלמידים לפתור בעיות שונות העלולות לפגוע בתפקוד האקדמי שלהם.\nילדים מתחילים את לימודיהם בבית הספר בגיל 7-5, בהתאם לנהוג בכל מדינה‏. ברוב המדינות הילדים הצעירים הולכים לגן ילדים לפני בואם לבית הספר‏.\nבית הספר הוא אבן הבניין של החינוך הפורמלי. הוא נועד לאפשר לתלמידים להשתלב בחברה על ידי רכישת השכלה ומקצוע‏. הישגים אקדמיים הם התוצר של תפקוד התלמיד בתחומי הדעת השונים, אשר נלמדים בבית הספר‏."
    },
    {
        "id": "019cfy",
        "description": "אצטדיון מודרני הוא מבנה בו נערכים מופעים, תחרויות ספורט ואירועים אחרים, המורכב משדה או במה המוקפים בחלקם או לגמרי במבנה שנועד לאפשר לצופים לעמוד או לשבת אל מול האירוע."
    },
    {
        "id": "0166ls",
        "description": "פארק הוא כינוי כללי לשטח שאין בו יישוב או מבנים עירוניים, הפתוח לרווחת הציבור."
    },
    {
        "id": "06zdj",
        "description": "בית ספר הוא מוסד חינוכי בבעלות פרטית או ממשלתית, האחראי על פרק הלימוד הטרום־אקדמי. על פי רוב, בית ספר הוא מבנה בו משתתפים תלמידים וסגל הוראה בשיעורים יומיים. מנהל בית ספר אחראי על ניהול בית הספר והנהגתו החינוכית. לצד המנהל נמצא יועץ חינוכי, השואף לסייע לתלמידים לפתור בעיות שונות העלולות לפגוע בתפקוד האקדמי שלהם.\nילדים מתחילים את לימודיהם בבית הספר בגיל 7-5, בהתאם לנהוג בכל מדינה‏. ברוב המדינות הילדים הצעירים הולכים לגן ילדים לפני בואם לבית הספר‏.\nבית הספר הוא אבן הבניין של החינוך הפורמלי. הוא נועד לאפשר לתלמידים להשתלב בחברה על ידי רכישת השכלה ומקצוע‏. הישגים אקדמיים הם התוצר של תפקוד התלמיד בתחומי הדעת השונים, אשר נלמדים בבית הספר‏."
    },
    {
        "id": "09cmq",
        "description": "מוזיאון הוא מקום שמרוכזים בו אוספים בתחום מסוים או בתחומים אחדים: יצירות אמנות, חפצי אומנות, עתיקות, מדע וכדומה. זהו מוסד המאפשר לציבור גישה למוצגים המייצגים מגוון תופעות טבע, תרבות, היסטוריה ומורשת, לצורכי חינוך, מחקר, לימוד והנאה.\nמקור המושג \"מוזיאון\" במילה Μουσεῖον ביוונית עתיקה, שמשמעותה \"היכל המוזות\". המוזיאון הראשון המוכר כיום נוסד במאה ה-4 לפנה\"ס, באלכסנדריה שבמצרים ההלניסטית, כנראה על ידי תלמי הראשון. ייעודו היה מקום למפגש ולמידה של הוגי דעות, משוררים ומדענים, והוא כלל את הספרייה הגדולה של אלכסנדריה. המוזיאון הראשון שהכיל אוסף של חפצי אמנות היה כנראה בפרגמון שבאסיה הקטנה, באותה תקופה.\nכיום ישנם אלפי מוזיאונים, המתמחים בציור, בפיסול, בממצאים ארכאולוגיים, בהיסטוריה של מקום או של תקופה ובנושאים תרבותיים שונים. ישנם מוזיאונים המוקדשים ליצירתו של אמן יחיד ומציגים תערוכות קבע מעבודותיו.\nהאוספים במוזיאון מסודרים לפי שיטה מסוימת או מאורגנים לצרכים שונים, כגון למידה או הסתכלות. האחראי על האיסוף והתצוגה במוזיאון נקרא אוֹצֵר.\nמוזיאון לאומי הוא מוזיאון ראשי במדינה בתחומו, ופעמים רבות הוא מתוקצב על ידי המדינה."
    },
    {
        "id": "017ql",
        "description": "בנק הוא מוסד פיננסי שעיסוקו העיקרי הוא טיפול ותיווך בכסף. זה כולל קבלת פיקדונות כספיים מפרטים ותאגידים במסגרת חשבונות שקים, חיסכון או השקעה ומתן הלוואות לאחרים. הבנק ממלא תפקיד חשוב בכלכלה כאשר הוא מתווך בין אלו שיש להם כסף שאינו דרוש להם באופן מיידי לבין אלו המבקשים להשתמש בממון זה למגוון מטרות. הבנק משלם לראשונים וגובה מהאחרונים ריבית, שהיא מחיר השימוש בכסף.\nבכל הארצות בנקים נמצאים תחת פיקוח משום שבנוסף לתפקידיהם האמורים הם גם מייצרים כסף באמצעות הלוואות שהם נותנים, פעולה המיוחדת לבנקים בניגוד למוסדות פיננסיים אחרים. למערכת הבנקאות מקום חשוב ומרכזי בחיי הפרט והחברה מאחר שיש לה השפעה גדולה על רווחת כלל הציבור, על הקצאת מקורות במשק, על גודל אי השוויון בהתחלקות ההכנסות במשק, על קצב פיתוח והתחדשות טכנולוגיים, על יעילות, על קצב צבירת הון במשק, על צמיחה, על קצב התפתחות חברות במשק ועל רמות תוצר לאומי גולמי שיקבעו במשק.\nבנקאות התקיימה, בצורה כזו או אחרת מאז המצאת הכתב. ראשיתם של המוסדות הבנקאיים המוכרים לנו כיום באירופה של ימי הביניים והם התפתחו בד בבד עם המסחר ועליית המרקנטיליזם והקפיטליזם בעולם.\nמוסדות שונים נקראים 'בנק' בהשאלה, על אף שאינם עוסקים בהלוואות ופקדונות כספיים. כאלו הם בנק הזרע, בנק דם ובנק זמן."
    },
    {
        "id": "02p0qmm",
        "description": "מכללה הוא התרגום לעברית של המושג \"קולג'\", המקובל בהגיות שונות בשפות שונות. משמעותו של המונח נגזרת מההקשר במדינה שבה נעשה בו שימוש:\n⁕בשפה הרווחת בישראל, \"מכללה\" היא מוסד להשכלת המשך או השכלה גבוהה שלא במסגרת אוניברסיטאית.\n⁕בארצות הברית, למונח \"קולג'\" יש מספר משמעויות:\n⁕בשימוש הנפוץ ביותר המונח הוא בדרך כלל כינוי לפרק הזמן באוניברסיטה בה לומד או למד התלמיד לתואר ראשון.\n⁕המונח זהה במקרים מסוימים לכינוי \"פקולטה\" בישראל, כלומר בית ספר או יחידה אקדמאית גדולה בתוך אוניברסיטה המלמדת חוג מסוים. למשל \"הפקולטה למנהל עסקים\" תקרא ברבות מהאוניברסיאות \"The College of Business\". לשם הבהרה, בארצות הברית, המונח הלועזי \"פקולטה\" מתייחס אך ורק לסגל האקדמאי המלמד באוניברסיטה או ביחידותיה.\n⁕שימוש נוסף הוא שם למוסד אקדמאי המספק אך ורק תארים ראשונים או הנדסיים, או אוניברסיטה שבעבר הציעה אך ורק תארים ראשונים ואף על פי שייתכן וכיום היא מציעה מסלולים לתארים מתקדמים יותר, היא בחרה שלא לשנות את המילה קולג' משמה"
    },
    {
        "id": "09y4pm",
        "description": "בכלכלה, שוק הוא כינוי למערכת אשר במסגרתה מתרחשת פעילות כלכלית הקשורה במסחר במוצרים, בסחורות או בניירות ערך מסוגים מסוימים. בשוק פעילים המוכרים והקונים המעוניינים לקיים את המסחר ביניהם, ובו מתרחשות עסקאות הסחר. בדרך כלל זאת מערכת שקיימת לאורך זמן, ושבה מתרחשות מספר גדול של עיסקאות.\nהפעילות בשוק יכולה להתרחש בזירת מסחר פיזית או וירטואלית אחת, שבה כל מוכר יכול לסחור עם כל קונה. לדוגמה, רוב פעילות שוק המניות בישראל מתרחשת במסגרת הבורסה לניירות ערך בתל אביב. בדרך כלל משתמשים בביטוי כדי לתאר מערכת מבוזרת שבה מתרחשות עסקאות שונות במקומות שונים על ידי שחקנים שונים. בין העסקאות האלה קיימת, עם זאת, השפעה הדדית. לדוגמה, בשוק העגבניות הקמעונאי בישראל מתרחשות בכל יום עשרות או מאות אלפי עסקאות, באלפי בתי עסק המפוזרים ברחבי הארץ; אך אם בשל בצורת היצע העגבניות ירד, הדבר ישפיע על מחירי העגבניות בכל הארץ. במובן זה שוק הוא מונח מופשט, המאגד קבוצה של עסקאות שהקשר המוחשי ביניהן רופף.\nהשוק הוא אחת מיחידות הניתוח הבסיסיות בתורת הכלכלה. זוהי יחידת ניתוח גדולה יותר מאשר העסקה הבודדת, וקטנה יותר מאשר משק שלם."
    },
    {
        "id": "016yx7",
        "description": "חדר כושר הוא אולם המכיל מכשירים לשיפור ושימור כושר גופני. לרוב נכלל כחלק אינטגרלי ממכון כושר, אך קיימים חדרי כושר במלונות, בתים פרטיים, בתי ספר ואף בגנים ציבוריים.\nחדר כושר מיועד לשיפור אלמנטים מסוימים של כושר גופני: סיבולת לב ריאה, גמישות וכוח. ניתן לשמר אלמנטים כגון מהירות וזריזות גם בתנאי חדר כושר, אך לרוב אימונים אלו מתבצעים מחוצה לו. בין המתקנים הנפוצים בחדרי כושר נכללים מסילות כושר, אליפטיקלים, אופניים נייחים, ספסלי משקולות, מתקן מתח ומזרנים. חדרי כושר רבים יכללו מגוון וכמות מתקנים גדולה יותר."
    },
    {
        "id": "03nybl",
        "description": "תחנת משטרה היא מטה משטרה מקומי המופקד על פעילות המשטרה באזור מוגדר. בתחנת משטרה מרוכזת פעילות השוטרים וממוקמים המשרדים והמתקנים הדרושים לשם כך.\nמרכיבים עיקריים של תחנת משטרה בישראל:\n⁕עמדת היומנאי ממוקמת בכניסה לתחנת המשטרה, כנקודת גישה ומיון ראשונית עבור הפונים לבקשת שירותי התחנה. העמדה ממוקמת בקרבת תאי המעצר והיומנאי ממונה על הנעשה בהם.\n⁕משרדי התחנה המשמשים את יחידות הסיור, החקירות, המודיעין והמנהלה.\n⁕תאי מעצר משמשים למעצרם של חשודים ושל מי שהוצאו נגדם צווי מעצר.\n⁕מתקנים לציוד התחנה, כגון נשקייה, חניון למכוניות המשטרה, חדר מוצגים, אולם תדרוך, חדר אוכל או מזנון וכדומה.\nתחנות המשטרה מוגבלות בכוח האדם העומד לרשותן ובמשאבים שלהן. הן תחת פיקוד של יחידות גדולות יותר ומקבלות ממטות המרחבים שירותים, שהן אינן מסוגלות לספק, כמו מעבדת זיהוי פלילי, יחסי ציבור, טיפול בכלי רכב, פרשים, כלבנים וכדומה.\nבהיותן סמל מובהק של השלטון, משמשות תחנות משטרה לעתים יעד לפיגועי טרור."
    },
    {
        "id": "09cjl",
        "description": "שדה תעופה הוא מתחם המאפשר למטוסים לנחות, להמריא ולחנות. מקובלת ההבחנה בין נמל תעופה, המשמש לטיסות בינלאומיות, ובין שדה תעופה, המשמש לטיסות מקומיות, ומטבע הדברים הוא קטן יותר.\nבשדה התעופה ישנם מספר מרכיבים עיקריים: מגדל פיקוח הכולל מכ\"ם, מסלול נחיתה והמראה, אזור לטיפול טכני ותחזוקת המטוס, ואזור חניה למטוסים. נמל תעופה כולל גם שירותי מכס וביקורת דרכונים.\nישנם שדות תעופה אזרחיים ושדות תעופה צבאיים. שדות התעופה האזרחיים לרוב מכילים טרמינל גדול המאפשר לממתינים למטוס לחכות בנוחות. לרוב יש שם שירותים מסחריים רבים. המעבר בין הטרמינל למטוס מתבצע לרוב באמצעות אוטובוס או שרוול מטוס.\nבשדות תעופה צבאיים יש לרוב דירים תת-קרקעיים שבהם מאוחסן המטוס ומתוחזק. דירים תת-קרקעיים אלו נועדו להגנה על המטוס מנזקי מזג האוויר ולמנוע את חשיפתו למטוסי אויב."
    },
    {
        "id": "053rd",
        "description": "כרייה היא פעולה של הפקת מחצבים בעלי ערך כלכלי מאדמת כדור הארץ. לרוב הכרייה מתבצעת על ידי חפירה של עפרת המחצב מאזור גאולוגי העשיר בה ומכונה עורק.\nעם החומרים הנכרים בעולם נמנים זהב, בוקסיט, פחם, יהלומים, ברזל, אבני חן, עופרת, אבן גיר, ניקל, פוספט, מלח, בדיל, אורניום ומוליבדן. למעשה, על האדם לכרות כל חומר שלא ניתן לגדלו בתהליך חקלאי, ובכלל זה כוללת הכרייה במשמעותה הרחבה גם הפקת מים, גז טבעי ונפט."
    },
    {
        "id": "023907r",
        "description": "מקרקעין כפי שמוגדרים בישראל בחוק המקרקעין, התשכ\"ט-1969 הם:\n⁕קרקע, כל הבנוי והנטוע עליה וכל דבר המחובר אליה: חיבור של קבע או חיבור זמני.\n⁕בעלות במקרקעין היא זכות להחזיק במקרקעין ולעשות בהם כל עסקה לפי דין או לפי הסכם.\n⁕הבעלות על מקרקעין כוללת את העומק שמתחת לפני הקרקע, וגם בתחום שמעל הקרקע למעט מעבר מעל הקרקע.\n⁕המדינה שומרת לעצמה את הזכות על המשאבים הטבעים שלה כגון מחצבים ובסמכותה להפקיע את הקרקע.\nמקרקעין קרויים גם נִכְסֵי דְלָ‏א נָ‏יְדֵי, משום שמאפיין של נכסים אלה הוא חוסר היכולת להזיזם ממקומם."
    },
    {
        "id": "06mbny",
        "description": "הכנסת אורחים היא ערך חשוב בתרבויות שונות הנוגע לארוח אדם שהזדמן למקום זר. להכנסת האורחים יש משמעויות שונות במקומות שונים בעולם ובתקופות שונות בהיסטוריה."
    },
    {
        "id": "01mf0",
        "description": "תוכנה היא אוסף מאורגן של תוכניות מחשב המשרתות כולן יישום מסוים. באמצעות התוכנה המחשב מספק את שירותיו למשתמשים בו."
    },
    {
        "id": "011s0",
        "description": "פרסום הוא פעולת תקשורת מתוכננת, המיועדת להעביר מסר אחד או מספר מסרים מצומצמים לקהלי מטרה רחבים, לרוב באמצעות ערוצי התקשורת המסחריים. מטרותיו העיקריות של הפרסום הן יידוע, שכנוע, איזכור, חיזוק עמדות והנעה לפעולה. הפרסום, בניגוד לתוכן תקשורתי אחר, מניח את קידום נושא הפרסום בתכליתו, ומכפיף את שאר הגורמים כמשניים לו.\nהפרסום כענף בכלכלה נכלל בתמהיל התקשורת השיווקית של העסק.\nהפצה ופרסום של רעיונות פוליטיים מכונה \"תעמולה\"."
    },
    {
        "id": "01ftz",
        "description": "ביוטכנולוגיה היא תחום חדש יחסית של מחקר ופיתוח יישומי, המנצל את תהליכי החיים במערכות ביולוגיות לצורך ייצור מוצרים בתחומי התעשייה, הרפואה, החקלאות והקוסמטיקה לרווחת האדם. ההגדרה הרשמית והתמציתית של הביוטכנולוגיה היא שימוש בידע ביולוגי לצורך רווח בתחומי הטכנולוגיה.\nהמערכות הביולוגיות שבהן משתמש הביוטכנולוג הן תאים או רקמות של צמחים, בעלי חיים, או מיקרואורגניזמים, או חומרים מייצורים אלו.\nהביוטכנולוגיה קיבלה בשנים האחרונות דחיפה עצומה בזכות הגילויים המהירים במדע הגנטיקה. חברות רבות העוסקות בביוטכנולוגיה זוכות להצלחה רבה, בהן חברת טבע הישראלית. תחום זה מעסיק בעשור האחרון מומחים מתחומים רבים בעולם כולו, ומשלב מחקר על תהליכי החיים, תנאי הגידול ואורח החיים של יצורים אלו, עם פיתוח של רעיונות וטכנולוגיות מתקדמות העוסקים בניצול תהליכים אלו לרווחת האדם.\nשטחי הפעילות העיקריים של הביוטכנולוגיה הם:\n⁕ביוקטליזה: השימוש באנזימים ובמערכות אנזימטיות לשם זירוז תגובות כימיות.\n⁕תהליכי תסיסה: ייצור תרופות, תוספי מזון, אנזימים וביוכימיקלים על ידי מיקרואורגניזמים כגון חיידקים, שמרים ופרוטיסטים.\n⁕הנדסה גנטית: לפיתוח מוצרים חדשים ולשיפור תהליכי ייצור קיימים.\n⁕ייצור נוגדנים ושימושיהם למטרות רפואיות ואחרות."
    },
    {
        "id": "0hz28",
        "description": "הוצאה לאור היא תהליך הבאתה של יצירה כתובה מרשות היחיד של מחבר היצירה לרשות הרבים של הקוראים, בצורה של ספר, עיתון, כתב עת, אתר אינטרנט וכדומה. האדם העוסק בהוצאה לאור קרוי מוציא לאור. הוצאה לאור של יצירות באמצעים אחרים של תקשורת המונים, כגון העלאה של מחזה בתיאטרון או יצירה של תקליטור או סרט קולנוע, קרויה הפקה."
    },
    {
        "id": "0191_7",
        "description": "קמעונאות היא מכירת מוצרים לצרכנים לצריכה פרטית, בדרך כלל בכמויות קטנות, להבדיל מסיטונאות שמהותה היא מכירת מוצרים בכמות גדולה מהיצרן או היבואן לקמעונאי לצורך מכירתם לצרכנים.\nהקמעונאות כוללת תחומים שונים, שהבולטים שבהם הם קמעונאות המזון, היגיינה, ניקיון וטיפוח הגוף, הלבשה והנעלה, מוצרים לאחזקת הבית, מכשירי חשמל ביתיים ואלקטרוניקה, ריהוט, ציוד משרדי, צעצועים, ספרים ועוד.\nהקמעונאות המסורתית מתרחשת בחנות. במאה ה-20 התפתחו ערוצים קמעונאיים נוספים, כגון קטלוגים קמעונאיים, שמהם הצרכן בוחר את המוצרים ומזמין אותם מהקמעונאי בטלפון או בדואר, ובשנים האחרונות גם בחנויות וירטואליות באתרי אינטרנט, המאפשרות לצרכן לבחור מוצרים ולהזמין אותם דרך רשת האינטרנט.\nיש הכוללים בהגדרת הקמעונאות גם מכירת שירותים לצרכן הפרטי, ולא רק מוצרים, כגון שירותי בנקאות, תיירות, תעופה, ביטוח, בריאות וכדומה. אולם בדרך כלל מציין המושג קמעונאות מכירת מוצרים פיזיים ולא שירותים.\nהמילה קמעונאי מציינת הן את האדם שעוסק בקמעונאות והן ארגון שמפעיל רשת של נקודות מכירה קמעונאיות.\nלצורך הניהול הקמעונאי התפתחו פתרונות מחשוב הכוללים ניהול עמדות מכירה, ניהול \"המשרד האחורי\", הממחשבות את המכירה בעמדות הקופה, ניהול המלאי, ניהול קשר עם הלקוחות ו\"מועדון לקוחות\", ניהול מבצעים ומתן הטבות המיועדים להגביר את המכירות."
    },
    {
        "id": "0h61",
        "description": "ארכאולוגיה היא התחום המדעי החוקר את עברה של התרבות האנושית על ידי מציאה, תיעוד וניתוח של מידע תרבותי וסביבתי, שרידי אנשים, חיות או צמחים לצד תרבות חומרית - אדריכלות וחפצים. מטרתה של הארכאולוגיה היא תיעוד והסברה של מקורות התרבות האנושית והתפתחותה, היסטוריית התרבות, ההתנהגות האנושית והאקולוגיה, שנכנסים תחת הגדרת המונח המשפטי עתיקה.\nהארכאולוגיה היא שדה המחקר היחיד שיש לו שיטה ותאוריה עבור איסוף ופירוש של מידע על העבר הפרהיסטורי האנושי, ויכולה גם להרים תרומה משמעותית להבנה של החברות בזמן ההיסטורי. תתי-תחומים של האנתרופולוגיה משלימות את ממצאי הארכאולוגיה, בעיקר אנתרופולוגיה תרבותית, בלשנות, ואנתרופולוגיה פיזית. תחומים אחרים גם משלימים את הארכאולוגיה, כמו פלאונטולוגיה, הכוללת פלאוזואולוגיה ופלאובוטניקה, גאוגרפיה, גאולוגיה, היסטוריה, היסטוריה של האמנות, ולימודים קלאסיים.\nהארכאולוגיה תוארה כתחום שמגייס את המדעים על מנת להאיר על מדעי הרוח.\nהארכאולוגיה היא גישה להסברת תרבויות נעלמות והיבטים לא ידועים של ההיסטוריה האנושית, בכל תקופה: באנגליה, ארכאולוגים גילו את מתארו של כפר ימי-ביניימי שננטשו לאחר אסונות המאה ה-14, וכן את המתארים של גינות מהמאה ה-17 שננטשו גם הם."
    },
    {
        "id": "01mtb",
        "description": "בישול הוא פעולת הכנת המזון לאכילה. בדרך כלל המושג מתייחס לפעולה של עיבוד המזון בעזרת חום ועל ידי כך שינוי טעמו, מרקמו, מראהו ותכונותיו התזונתיות. יש המתייחסים לבישול כאל סוג של אמנות.\nטענה רווחת היא שכל שינוי או עיבוד של מזון נחשב לבישול. לכן, גם תהליכים שאינם כוללים חום כגון טיגון או החמצה נחשבים כבישול המזון.\nהבישול הינו מרכיב אתני חשוב בתרבויות העמים השונים, שכן הוא אחד הסממנים הבולטים להבדלים בין קבוצות עמים. הבדלים אלו ניכרים במרכיביו, טכניקות הבישול שנעשות בו, ובתבלינים המקומיים שמוכנסים אליו."
    },
    {
        "id": "034dj",
        "description": "הימור הוא כל פעולה המערבת סיכון כסף או רכוש על חיזוי תוצאה של הגרלה, משחק, תחרות או כל אירוע אחר שתוצאתו תלויה, באופן חלקי או מלא, במזל או ביכולתו של מישהו להצליח לבצע משהו.\nאף על פי שבעבור רבים מדובר בצורה של בילוי או אפילו פרנסה, הימורים יכולים להפוך להתנהגות התמכרותית ופוגעת.\nהמילה \"הימור\" יכולה להתייחס גם לכל פעילות שבה הסיכון גבוה וההחלטות שנעשות מתבססות על ידע לא שלם.\nנראה כי הימורים התקיימו עוד בזמנים פרה-היסטוריים. הימורים מתועדים, למעשה, בכל התרבויות העתיקות."
    },
    {
        "id": "034v_",
        "description": "גינון הוא מכלול של שיטות שתכליתן היא גידול וטיפוח צמחים מסוגים שונים, במרבית המקרים לצורכי נוי אך לעתים גם לשם מאכל. המונח יכול להתייחס לאחזקת גינה בקנה מידה קטן כגינה פרטית בחצר בית ועד לגנים ציבוריים הנפרשים על שטח נרחב.\nמידת מעורבותם של האנשים המתחזקים את הצמחים בגינתם ושימוש הגינה במרחב העירוני והכפרי מבדילים את הגינון מהחקלאות ומהיערנות.\nתכנון ועיצוב גנים היה לאמנות פופולרית בעיקר ביפן, צרפת ואנגליה, בהן גם פותחו גישות וסגנונות של אדריכלות נוף המכונים \"גן יפני\", \"גן צרפתי\" ו\"גן אנגלי\".\nהגנן נדרש לטפל ולנקות את הגן. גזימת עלים וענפים, ניקוי הגן, טיפול בעשבים שוטים ושתילת צמחים חדשים הן חלק מהטיפול היומיומי בגן.\nענף הגינון בישראל כולל בעלי מקצוע ושירותים כמו גננים, משתלות יצרניות, משתלות מכירה, קבלני גינון, אדריכלי נוף, ומנהלי מחלקות גינון ברשויות ומוסדות ציבור."
    },
    {
        "id": "05wkw",
        "description": "צילום הוא פעולה היוצרת תצלום באמצעות הטבעת דפוס האור על גבי רכיב רגיש לאור כגון סרט צילום או חיישן באמצעות חשיפה מתוזמנת. הפעולה נעשית באמצעות מכשירים מכניים, כימיים או דיגיטליים המשמשים כמצלמות.\nמקור המילה הוא במושג \"צֶלֶם\" שמשמעותו דמות, ומקור השם באנגלית הוא מיוונית: פוטו, גרפיה."
    },
    {
        "id": "064rk",
        "description": "קדרות היא אומנות של יצירת כלים העשויים מחרס. את הצורה מקנים ליצירה כאשר החומר כיורי ולאחר יבוש מלא מכניסים אותו לשריפה בתנור, בחום גבוה הגורם להתחרסותו. מקור המונח הוא מהמילה \"קדרה\". אדם העוסק בקדרות נקרא \"קדר\".\nישנן טכניקות רבות ליצירה בחומר. ניתן להשתמש באובניים, מכשיר המסובב את היצירה ומאפשר לאומן לעצב אותה תוך כדי סיבוב. אפשרות אחרת היא לעצב את החומר בידיים או בעזרת כלי עבודה שונים כגון: כליה‏ חוט דיג, מסורית, גלגלת, סכין, מחט, שיפוד, מכחול וכו'."
    },
    {
        "id": "06h7j",
        "description": "ריצה היא צורת התנועה המהירה ביותר של בעלי רגליים. ההבדל בין ריצה להליכה הוא שבריצה יש נקודת זמן בה אף רגל אינה נוגעת בקרקע, בעוד שבהליכה נוגעת לפחות רגל אחת בקרקע בכל רגע נתון."
    },
    {
        "id": "09nyy",
        "description": "להטוטנות או ג'אגלינג, במובן הצר של המילה, היא האומנות של הטלת מספר חפצים באוויר בו זמנית, כך שלפחות חפץ אחד תמיד נמצא באוויר. אביזרים מקובלים לשימוש בלהטוטנות הם: כדורים, מקלות, טבעות, לפידים, קלאבים וכל דבר אחר שאפשר לזרוק לאוויר. במובן הרחב של המילה, להטוטנות משמשת לתאר חלק גדול מאומנויות הקרקס, בעיקר: דוויל סטיק, דיאבולו, פוי, סטאף, כדורים, קונטקט ויו-יו."
    },
    {
        "id": "017dv8",
        "description": "צפרות היא צפייה בציפורים ומעקב אחר אורחות חייהן. בשונה מאורניתולוגיה, שהיא חקר מדעי של ציפורים, צפרות נעשית בדרך כלל ממניעים חברתיים או כתחביב לשעות הפנאי. במדינות רבות באירופה ובארצות הברית, היא הפכה למעין ספורט תחרותי."
    }
]