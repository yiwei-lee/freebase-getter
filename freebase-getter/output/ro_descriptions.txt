[
    {
        "id": "0_k2",
        "description": "Furnicile sunt insecte sociale care trăiesc în colonii de până la mai multe milioane de indivizi, având o organizare a coloniilor foarte avansată pentru lumea animalelor. Fac parte din familia Formicidae, care, împreună cu familiile înrudite ale viespilor și albinelor, aparțin ordinului Hymenoptera. Indivizii se împart în femele subfertile sau uneori sterile, masculi fertili și femele fertile.\nMai mult de 12.500 de specii dintr-un număr total estimat de 22.000 au fost clasificate. Acestea sunt ușor de identificat după antenele lor îndoite și după talia subțire. Coloniile sunt uneori descrise ca superorganisme deoarece furnicile par să funcționeze ca o entitate unitară, ele lucrând împreună pentru a menține colonia. Furnicile prosperă în cele mai multe tipuri de ecosisteme, și pot forma circa15 – 25% din biomasa animalelor terestre."
    },
    {
        "id": "01dws",
        "description": "Urșii sunt mamifere omnivore, erbivore, sau carnivore din familia Ursidae. Sunt animale plantigrade, omnivore sau carnivore, răspândite în toată emisfera nordică și în unele regiuni din cea sudică. Cei mai cunoscuți reprezentanți ai familiei sunt ursul brun, ursul alb și ursul grizzly."
    },
    {
        "id": "01h3n",
        "description": "Albinele sunt insecte zburătoare, clasificate în cadrul superfamiliei Apoidea din cadrul subordinului Apocrita, care mai conține viespile și furnicile, care se hrănesc cu nectarul florilor, și cu polen, activitate ce se soldează cu polenizarea florilor, și, în unele cazuri, cu producerea mierii.\nAstfel polenul pe care în mod inevitabil îl pierd în deplasarea lor de la o floare la alta este important pentru plante deoarece o parte din polen cade pe pistilul altor flori din aceeași specie, ducând la polenizarea încrucișată. Albinele sunt, de fapt, cele mai importante insecte polenizatoare și interdependența între ele și plante fac din acestea un excelent exemplu al unui tip de simbioză cunoscută sub numele de „mutualism”, o asociere între organisme diferite care este avantajoasă pentru ambele părți.\nPe de altă parte unele specii de albine produc miere din nectar. Albinele de miere și albinele fără ac adună mari cantități de miere, caracteristică ce este exploatată de apicultori, care recoltează mierea pentru consumul uman."
    },
    {
        "id": "015p6",
        "description": "Păsările sunt vertebrate ovipare înalt dezvoltate care au capacitatea de a zbura, deși sunt reprezentanți ce trăiesc doar în mediul terestru. Sunt mai mult de 9000 de specii. Păsările au fost împărțite după Feider și colab. în 1976, în două subclase și anume Saurure și Ornithurae."
    },
    {
        "id": "01x_v",
        "description": "Cămila este un mamifer erbivor rumegător din Africa de Nord și din Asia, de talie mare, cu o cocoașă de grăsime pe spate sau cu două cocoașe, folosit la transport în regiunile de deșert. Cămila bactriană sălbatică are caracteristici mai apropiate de speciile fosile, de exemplu C. alutensis, decât de forma domestică. Cămila aparține de familia Camelidae, familie de care mai aparțin și rumegătoarele din America. Asemănarea dunelor din deșert cu valurile mării ca și mersul legănat al cămilelor a făcut ca ea să fie denumită „Corabia deșertului”."
    },
    {
        "id": "01yrx",
        "description": "Pisica de casă, pisica domestică sau mâța este un mamifer din ordinul carnivorelor, familia Felidae, subfamilia Felinae. Este alături de oameni de peste 9500 ani și în prezent este cel mai cunoscut animal domestic în toată lumea. Pisica este foarte apropiată de pisica sălbatică europeană, ca și de pisica sălbatică africană, împreună formând o unică specie: Felis silvestris."
    },
    {
        "id": "09b5t",
        "description": "Găina este o pasăre domestică; sub formă sălbatică mai trăiește în prezent în Asia de Sud Est, India, Indonezia si Europa. Face parte din familia fazanului, specia Gallus gallus. Este crescută pentru carne și ouă.\nMasculul găinii se numește cocoș. El este mai mare decât femela, are un cioc ascuțit, penajul multicolor, o creastă roșie și pinteni puternici la picioare.\nConform lui Dionisie Linția, renumitul ornitolog bănățean, ar exista următoarele tipuri de găini:\n⁕tipul european, cu capul neted și cu creastă mare sau mică, cu un smoc de pene posterioare;\n⁕tipul cochinchina, originară din China, de talie înaltă, cu pieptul lat și spatele larg, picioare lungi, coada scurtă și coaja oului cafenie-gălbuie;\n⁕tipul malaiez, cu corpul zvelt, gâtul și picioarele lungi și golașe, cap puternic și cresta scurtă și groasă;\n⁕tipul bantam, de talie mică;\n⁕tipul cuprinzând:\n⁕găinile golașe cu gâtul fără pene și\n⁕găinile cu penaj mătăsos."
    },
    {
        "id": "01xq0k1",
        "description": "Vaca este un animal domestic membru a subordinului Ruminantia, familia Bovidae și, care face parte din grupul vitelor cornute mari. Vacile sunt crescute pentru carne piele și lapte, precum și ca animale de tracțiune.\nÎn urma utilizării frecvente în zootehnie agricultură gospodărie și alimentație, animalele din această specie au primit denumiri specifice în funcție de sex vârstă și utilizare. Astfel, masculul adult necastrat se numește taur, iar dacă este castrat se numește bou și e folosit ca animal de tracțiune și pentru carne. Femela adultă se numește vacă; femela tânără de 2–3 ani care nu a născut încă se numește juncă. Puiul de până la un an se numește vițel, indiferent de sex; cel femel se mai numește și vițea."
    },
    {
        "id": "09ddx",
        "description": "Rața este numele atribuit unei varietăți de specii din familia Anatidae. Sunt păsări de apă, mai mici decât rudele lor, lebedele și gâștele și pot fi găsite atât în apa dulce cât și în cea sărată.\nMajoritatea rațelor au un cioc lung și lat, folosit la săpat. Rațele au un meniu divers; pot consuma ierburi, plante acvatice, pești, insecte, amfibieni mici, viermi și moluște mici.\nMulte rațe nu pot zbura în timpul năpârlirii. În timpul năpârlirii, se retrag în medii protejate, unde există destulă hrană pentru ele. De obicei, năpârlirea are loc înaintea începerii migrației."
    },
    {
        "id": "0bwd_0j",
        "description": "Elefantul face parte din familia Proboscidea. Fac parte din categoria celor mai mari animale patrupede terestre, care la naștere cântăresc 100 kg. Perioada de gestație durează 20 - 22 de luni.\nCel mai în vârstă animal în captivitate a avut 86 de ani și a trăit în Taipei, Taiwan. Greutatea medie a unui elefant este de 2-5 tone, atingând o înălțime de 4 m. Recordul l-a atins un mascul din Damaraland, Namibia care a avut 4,21 m înălțime și o lungime de 10,39 m.\nAcest mamifer uriaș a fost și este vânat de către braconieri pentru coarnele lor de fildeș foarte valoroase. Toate speciile de elefanți sunt pe cale de dispariție. Elefantul este singurul mamifer care nu poate sări și este animalul cu cea mai groasă piele de pe Terra."
    },
    {
        "id": "03k3r",
        "description": "Calul este un mamifer erbivor copitat de mărime considerabilă, fiind una dintre cele șapte specii moderne ale genului Equus.\nAnatomia cailor le permite să se folosească de viteză pentru a scăpa de prădători și au un bine dezvoltat simț al echilibrului și instinctul de a lupta sau a fugi. Legat de această necesitate de a scăpa de prădători în sălbăticie este o trasatură neobișnuită: caii sunt capabili de a dormi, atât în ​​picioare și culcat. Cai de sex feminin, numite iepe, transporta puii lor timp de aproximativ 11 luni, și un cal tanăr, numit mânz poate sta și a alerga la scurt timp după naștere. Cei mai mulți cai domestici încep pregătirea cu șa sau ham la vârste cuprinse între doi și patru ani. Ei devin adulți la vârsta de cinci ani, si au o durata de viata medie între 25 și 30 de ani.\nCalul domestic este un mamifer ce face parte din ordinul Perissodactylia, Familia Ecvideelor. Corpul este zvelt, iar gâtul este puternic și poartă o coamă. Trunchiul, cu piept lat, se sprijină pe patru membre lungi, musculoase, puternice, terminate cu câte un deget învelit în copită. Incisivii sunt îndreptați oblic înainte. Deoarece se tocesc, pe suprafața incisivilor apar ornamentații, după care se apreciază vârsta animalului. Caninii sunt mici. Între canini și premolari se afla bara cornoasă. Măselele sunt late, cu creste de smalț. Este folosit pentru călărie, dresaj și consum de carne. Conform ultimelor cercetări, se pare că domesticirea cailor s-a petrecut acum circa 6.000 ani, într-un vast perimetru care cuprinde astăzi stepele ierboase din Ucraina, sud-estul Rusiei și vestul Kazahstanului."
    },
    {
        "id": "08pbxl",
        "description": "Maimuța este un animal mamifer din ordinul primatelor, grupă care se subîmparte în subordinul „Anthropoidea”, „Simiae”, „Haplorhini” și „Strepsirhini”. Omul din punct de vedere biologic este considerat primat înrudit cu maimuța, cu care după teoria lui Darwin are un strămoș comun."
    },
    {
        "id": "07bgp",
        "description": "Oaia domestică este o specie de mamifere rumegătoare, copitate, domesticite, crescute pentru lână, piele, carne și lapte, având cea mai largă distribuire în lume dintre animalele domestice, putând fi găsite în aproape toate țările lumii."
    },
    {
        "id": "047v4b",
        "description": "Anghinarea este o specie de plante erbacee perenă, din familia compozitelor, genul Cynara, care înflorește vara—toamna, originară din regiunea mediteraneeană, cultivându-se pentru solzii cărnoși ai inflorescenței și pentru receptaculii florali care sunt comestibili."
    },
    {
        "id": "0cjs7",
        "description": "Sparanghelul este o specie de plante erbacee cu rădăcini cărnoase și ce conține frunze nedezvoltate asemănătoare ca aspect cu solzii unui pește. Sparanghelul este cultivat pentru lăstarii săi tineri, ce au un gust plăcut."
    },
    {
        "id": "01cbb3",
        "description": "Sfecla roșie este o plantă cultivată pentru rădăcina sa cărnoasă folosită pe post de legumă în alimentația omenească, ca plantă furajeră și pentru producția de zahăr."
    },
    {
        "id": "0hkxq",
        "description": "Broccoli sau Brassica Oleracea, din familia brasicaceelor, este o legumă ce se utilizează în alimentație, inflorescența mai puțin compactă decât a conopidei fiind folosită la prepararea diferitelor mâncăruri. Are o valoare nutritivă și alimentară ridicată, și de asemenea un conținut bogat în glucide, vitamine și săruri minerale. Are originea comună cu conopida și este răspândită în aceleași zone.\nProducția mondială de broccoli este de aproximativ 1.000.000 tone. Broccoli este o plantă foarte asemănătoare cu conopida, excepție făcând inflorescența, care este mai răsfirată, puțin compactă și ușor desfăcută, de culoare verde. Poate avea, la anumite varietăți, culoarea galbenă sau chiar violet. Tehnologia de cultură este foarte asemănătoare cu cea a conopidei. Producția este de 10–12 t\/ha, putând ajunge până la 25 t\/ha."
    },
    {
        "id": "0fbw6",
        "description": "Varza, cunoscută și sub numele de curechi, este o legumă comestibilă verde sau roșie, una din cele mai vechi legume cunoscute de om. Era cunoscută în rândul alchimiștilor drept materia primă a alimentelor. Sucul verzei roșii poate fi întrebuințat ca indicator pH.\nVarza este plantă bianuală: în primul an vegetează, iar în al doilea an înflorește. Face parte din familia Crucifere, numită așa deoarece are floarea de tipul patru, cu elementele florale așezate în cruce. Florile sunt grupate în inflorescențe de culoare galbenă."
    },
    {
        "id": "0fj52s",
        "description": "Morcovul, este o rădăcină vegetală, de culoare portocalie. Partea comestibilă a plantei este tuberculul. Este o plantă bienală, în primul an frunzele care produc alimentul plantei, iar tuberculul îmagazinează zaharuri pentru ca planta să înflorească în al doilea an. Lastarul florii ajunge aproape de 1 m lungime, cu ramurele de floare albe."
    },
    {
        "id": "015w7p",
        "description": "Conopida este o plantă din familia Brassicaceae. Este o plantă anuală."
    },
    {
        "id": "01xj_",
        "description": "Țelina, sau apium graveolens, este o plantă din familia apiaceae. Poate atinge o înălțime de până la 1 m. Frunzele sale sunt mari, penat-lobate. Florile sunt mici, de obicei având culoarea albă. Fructul său este achenă. Poate rezista până la temperaturi aproape de 0 grade Celsius. Perioada de înflorire este la începutul toamnei. Este o plantă hidrofilă."
    },
    {
        "id": "02nm6c",
        "description": "Mangoldul sau sfecla elvețiană este o plantă originară din zonele litorale ale Europei și Asiei, cultivată în special pentru pețiolul și nervura mediană cărnoasă. Modalitățile de pregătire a limbului frunzei sunt asemănătoare cu cele ale spanacului, iar în Evul Mediu mangoldul a constituit o legumă esențială în alimentația oamenilor. Această plantă este recunoscută și pentru conținutul ridicat în minerale și vitamina A."
    },
    {
        "id": "053wn",
        "description": "Porumbul este o cereală originară din America Centrală cultivată azi în multe regiuni ale lumii ca plantă alimentară, industrială și furajeră, reprezintă alaturi de grâu 80% din producția de cereale. Porumbul aparține familiei Poaceae după Anca Sârbu 1999. Are tulpina înaltă și groasă, neramificată, care se numește popular: \"cocean\", cu frunze lungi și ascuțite la vârf, aspre. Pe aceeași plantă se găsesc flori feminine și flori masculine pe aceeași tulpina. Florile masculine se găsesc în vârful tulpinii. Inflorescența este sub forma unui spic sau panicul. Florile feminine se găsesc la subsoara frunzelor.\nDeși unele varietăți de porumb pot crește până la 7 metri în înălțime, porumbul comercial este cultivat la o înălțime maximă de 2,5 metri. Porumbul dulce este de obicei mai scurt decât varietățile de porumb de câmp. Alcătuirea plantei: Frunzele sunt mari și liniare. Florile bărbătești sunt grupate în vârful tulpinei într-o inflorescență numită spic cumpus ramificat. Florile femeiești se găsesc mai jos pe tulpină, grupate în inflorescență, numită știulete. Stigmatul pistilului este foarte lung și formează mătasea porumbului. Fructul este o cariopsă care conține amidon, substanțe proteice și uleiuri."
    },
    {
        "id": "015x4r",
        "description": "Castravetele sau cum i se mai spune in Moldova \"pepenele\" este o plantă legumicolă din familia Cucurbitaceae care include dovlecelul, dovleacul, pepenele galben și cel verde etc., și este cultivat pe scară largă. Provine din India și este cultivat în regiuni tropicale și temperate. Se cultivă în numeroase varietăți, datorită diversității fructelor.\nPlanta de castravete este o viță târâtoare de 1,5 – 2 m lungime, care crește agățându-se pe spaliere sau alte structuri de susținere cu ajutorul cârceilor. Planta are frunze mari care acoperă fructul. Acesta este cilindric, alungit, cu margini rotunjite, și poate crește până la 60 cm, cu un diametru de 10 cm. De obicei crește de cam de 10 cm lungime. Castraveții pot fi mâncați în stare crudă sau murați.\nPlanta se dezvoltă dintr-o sămânță închisă. Din punct de vedere științific, rezultatul polenizării plantei de castravete este un fruct. Clasificarea acesteia ca legumă, ca și în cazul roșiilor și a dovlecelului, de exemplu, este arbitrară și se bazează în principal pe folosirea acestuia în bucătărie."
    },
    {
        "id": "0cdk2",
        "description": "Vânăta este o specie a genului Solanum, originară din India de sud și Sri Lanka. Este o plantă anuală, care are o înălțime de 0,4-1,5 m, de obicei spinoasă, cu frunze mari, lobate, lungi de 10-20 cm și late de 5-10 cm. Floarea este albă spre purpurie, cu o corolă cu cinci lobi și stamine galbene. Fructul este unul cărnos, cu un diametru de 3 cm la plantele sălbatice, care conține numeroase semințe mici și moi."
    },
    {
        "id": "022p79",
        "description": "Andiva, Cichorium endivia este o legumă din familia Asteraceae. Andivele pot fi gătite sau folosite crude în salate.\nTehnica de cultivare a andivelor a fost descoperită accidental în anii 1830 în Schaerbeek, Belgia. Andivele sunt cultivate pentru uz culinar, prin tăierea frunzelor plantei și păstrarea rădăcinii și tulpinii într-un loc întunecat. Frunze noi înmuguresc, dar, în lipsa luminii, acestea sunt albe și nu mai sunt amare, ca frunzele crescute în aer liber. Franța este cel mai important cultivator de andive."
    },
    {
        "id": "017dqv",
        "description": "Feniculul sau molura este o specie de plantă perenă comestibilă din genul Foeniculum, familia Apiaceae, al cărei areal natural cuprinde regiunea mediteraneeană și sud-vestul Asiei."
    },
    {
        "id": "0dbrl",
        "description": "Usturoiul este o plantă comestibilă, utilizată ca aliment și condiment. În medicina populară este considerat, alături de ceapă, un adevărat medicament, datorită conținutului bogat de vitamine și substanțe minerale. În Egiptul antic și în timpul romanilor, usturoiul era cunoscut ca un mijloc preventiv al bolilor contagioase. Ulterior s-a stabilit că efectul usturoiului, în combinație cu mierea de albine, sau alte produse naturale, este benefic în prevenirea sau ameliorarea bolilor cardiovasculare, a tulburărilor digestive, sau a pneumopatiilor. În afară de efectul antimicrobian, are și un efect antihelmintic."
    },
    {
        "id": "04bk6",
        "description": "Gulia este o legumă cu o aroma dulce și delicată, între ridiche și varză, cu un conținut bogat în vitamina C și potasiu. Deși pare a fi o rădăcinoasă care crește în pământ, gulia de fapt se dezvoltă la suprafața solului. Este o leguma vitalizantă si foarte dietetică.\nConținut caloric: 100g gulie crudă = 25 cal Proprietăți: Sursă excelentă de vitamina C și potasiu Vitaminele A, E, B, calciu, magneziu, zinc, fier Bogată în fibre\nIndicații\nPrin conținutul său caloric scăzut este indicată în dietele de menținere a siluetei sau de slăbire Ajută la stabilizarea nivelului glucozei în sânge – utilă în controlul diabetului Elimină apa din organism – indicată în edeme Ajută la vindecarea infecțiilor virale, în bronșite, tuse, angine Conține glicosinolați – substanțe care inhibă captarea iodului de tiroidă consumul guliei fiind nerecomandat la persoanele cu probleme tiroidiene Mod de consum\nGuliile se pot păstra nespălate în frigider într-o pungă de plastic timp de o săptămână sau chiar mai mult Dacă frunzele sunt proaspete ele pot fi folosite în salată Gulia poate fi consumată crudă, fiartă sau coaptă; gulia fiartă este foarte digerabilă Gulia aduce o aromă specială unor ciorbe iar gulia murată este o delicatesă Sucul de gulie este foarte vitalizant dar trebuie amestecat în proporție de ¼ cu alt tip de suc, de exemplu de morcovi sau mere"
    },
    {
        "id": "013__5",
        "description": "Prazul, sau Allium porum, este o plantă erbacee, bienală. Prazul este simbolul național al Țării Galilor, fiind foarte renumit și în Oltenia."
    },
    {
        "id": "0fqlj",
        "description": "Salata este o plantă legumicolă anuală sau bienală, din familia Asteraceelor. Este cultivată îndeosebi ca legumă pentru salate, folosită în stare crudă. Este foarte apreciată și consumată tot timpul anului, fiind crescută în sere, în special în cele hidroponice."
    },
    {
        "id": "025s18p",
        "description": "Bama este o plantă cu fructe comestibile din familia Malvaceelor. Numele științific este Abelmoschus esculentus; la noi este uzitat mai des sinonimul său Hibiscus esculentus.\nEste o plantă anuală care crește până la 2 m înălțime. Frunzele au 10–20 cm lungime și sunt late, palmate, având 5–7 lobi. Florile au un diametru de 4–8 cm, cu 5 petale gălbui, adesea cu o pată roșie la baza fiecărei petale. Fructul este o capsulă verde și păroasă cu lungimea de 8-20 cm și conține numeroase semințe."
    },
    {
        "id": "0dj75",
        "description": "Ceapa referitor la ceapa cultivată, Ceapa de bucătărie sau Ceapa de grădină este o plantă bianuală din genul Allium."
    },
    {
        "id": "01xfpd",
        "description": "Păstârnacul este o legumă care se cultivă pentru consumul de rădăcini, folosite drept condiment la prepararea mâncărurilor, deoarece sunt foarte aromate și bogate în vitaminele B1, B2 și C.\nEste o plantă bianuală care formează în primul an de cultură partea comestibilă și rozeta de frunze, iar în anul al doilea își dezvoltă tulpina floriferă. Păstârnacul are rădăcina simplă sau puțin ramificată, fusiformă, de culoare alb-murdar ori gălbuie, acoperită cu numeroase lenticele din cauza cărora rădăcina are un aspect neregulat. Pulpa este de culoare albă sau alb-gălbuie, suculentă și cu aromă specifică. Frunzele sunt lucioase pe față și pufoase pe dos, fiind cu mult mai mari decât cele de pătrunjel și de morcov.\nPăstârnacul are proprietăți diuretice, depurative, antioxidante."
    },
    {
        "id": "0g5s7",
        "description": "Mazărea este o plantă ierboasă, cultivată și leguminoasă. Rădăcina sa este pivotantă, cu nodozități. Tulpina este ierboasă și volubilă, însă fără țesut de susținere. Frunzele sunt compuse și se termină cu cârcei. Florile sunt pe tipul 5 pedunculi, 5 sepale verzi, 5 petale inegale, 9 stamine unite, și un pistil. Fructul se numește păstaie."
    },
    {
        "id": "0fg0m",
        "description": "Alunul de pământ este o plantă din familia leguminoaselor. Semințele sunt comestibile și se numesc alune americane, arahide sau alune de pământ.\nArahidele conțin apă, materii azotate, materii grase, materii amilacee, celuloză, cenuși. Printre materiile azotate, întâlnim arahină și conarahină. Totodată, conține aminoacizi și diverse substanțe minerale, cum sunt diastazele.\nPrintre proprietățile arahidelor numărăm: foarte nutritivă, energetică, astringent intestinal.\nUleiul de arahide obținut prin prima presare la rece are proprietăți anticolesterolice."
    },
    {
        "id": "05vtc",
        "description": "Cartoful este o plantă erbacee din familia solanaceelor, cu flori albe sau violete și tulpini subterane terminate cu tuberculi de formă rotundă, ovală sau alungită. Planta este cultivată pentru acești tuberculi care sunt comestibili, bogați în amidon, motiv pentru care sunt folosiți în alimentație, dar și ca furaj.\nCartofii sunt originari din America de Sud, din regiunea Munților Anzi. În perioada precolumbiană, în zonele aflate azi în Chile, Peru, Ecuador și Columbia, se cultivau circa 200 de specii de cartof. După orez, grâu și porumb, cartofii reprezintă a patra sursă de energie alimentară.\nCartofii sunt cultivați în peste 120 de țări și sunt consumați zilnic de peste un miliard de oameni. În 2007, recolta totală de cartofi a fost de 300 de milioane de tone."
    },
    {
        "id": "015x5n",
        "description": "Ridichea este o legumă cultivată în regiunile temperate pentru rădacina ei suculentă și bulboasă. Latinii o numeau radicula, varietațile moi se folosesc pentru consumul uman, iar cele mari și fibroase se folosesc ca aliment pentru animale. Ridichiile sunt foarte populare in Europa, în special în zonele reci, pentru ca pot fi păstrate mai multe luni dupa recoltarea lor.\nSpecia comună de ridiche cea mai comercializată ca legumă în Europa și America de Nord este de piele și interior alb, excepție făcând cei 1-3 cm superiori care ies la suprafata pamântului și care sub acțiunea rezelor soarelui se schimba in roșu sau roșu-verde. Această parte superioară se dezvoltă din țesutul tulpinei, dar rămane sudată de rădăcină, care este aproape sferică, aproximativ de 5-15 cm diametru și nu are rădăcini laterale. Rădăcina principală care se găsește sub rădăcina îngroșată este slabă și de 10 cm lungime; se taie după recolectare.\nFrunzele au o asemănare cu muștarul, cresc direct în partea superioară aproape făra sa aibă gât. Sunt comestibile dar trebuie să fie proaspete, în mod normal sunt eliminate înainte să ajungă la vânzare. Ridichea are un gust înțepător, asemănător cu varza, gust care se suavizează prin gătire."
    },
    {
        "id": "0fl3p",
        "description": "Reventul, denumit și Rabarbăr sau Rabarbară sau Rubarba, este o plantă ierboasă perenă, înaltă de 1-2 m. În pământ posedă un rizom dezvoltat și numeroase rădacini cărnoase, lungi, galben-portocalii la interior. În timpul primului an de vegetație, se dezvoltă o rozetă de frunze bazale; în anii următori apar și tulpinile florifere."
    },
    {
        "id": "016rh7",
        "description": "Spanacul este o plantă perenă comestibilă, prezentă mai ales în grădini, uneori și pe terenuri necultivate. Erbacee legumicolă, spanacul provine din Orient și face parte din familia chenopodiaceelor."
    },
    {
        "id": "0cl46",
        "description": "Napul este o plantă erbacee, bienală cu înălțimea de până la 50–100 cm, cu tulpina floriferă dreaptă, cilindrică, mult ramificată, acoperită cu perișori. Înflorește în lunile mai–iunie."
    },
    {
        "id": "02d9p2",
        "description": "Năsturelul este o specie de plante ierboase acvatice din familia Brassicaceae. Se mai numește și brâncuță, măcriș de baltă sau năsturaș."
    },
    {
        "id": "0jtc5",
        "description": "Coada șoricelului este o plantă erbacee, perenă, din familia Asteraceae, cu frunze penate, păroase și flori albe sau trandafirii, originară din Europa și din vestul Asiei. Este întâlnită din câmpie până în regiunile subalpine.\nNumele generic de Achillea provine de la Ahile, eroul legendar al războiului troian, care a descoperit planta și a folosit-o pentru tratarea rănilor soldaților săi. Numele speciei, millefolium, descrie frunzele penate, păroase.\nEste recomandată la enterocolite, gastrite, colici gastrice. Este antiseptic, tonic aperitiv, coleretic-colagog, stimulează funcția hepatică, este antispastic, antiinflamator, astringent.\nCoada șoricelului reprezintă un remediu natural în tratarea multor afecțiuni: boli ale stomacului, hemoroizi, dureri menstruale, boli de vezică, anorexie, osteoporoză, reumatism, nervozitate, boli intestinale, tuse, chisturi ovariene, mâncărimi vaginale, oxiuri, gastrită.\nAcțiunea terapeutică se bazează pe proprietățile acestei plante: regenerator de țesuturi, dezinfectant, expectorant, antiinflamator, calmant gastric, decongestiv hemoroidal.\nPreparatele naturale cel mai des utilizate din acesta plantă sunt: infuzia de frunze și de flori, dar și alifia preparată din coada șoricelului."
    },
    {
        "id": "015fr",
        "description": "Brazilia, oficial Republica Federativă a Braziliei, este o republică federativă formată din 27 de unități federative — Districtul Federal și 26 de state. Țara este împărțită administrativ în 5.564 de municipii. În 2008 avea o populație de 189.612.814 de locuitori și o suprafață de 8.511.965 km², ocupând 47% din teritoriul continentului sud-american. Comparată cu celelalte țări ale lumii, Brazilia ocupă locul al cincilea după numărul populației și aceeași poziție după suprafață. Fiind a noua putere economică din lume și cea mai mare din America Latină, Brazilia are astăzi o influență internațională mare, atât la nivel regional cât și la nivel global. De asemenea, aproximativ 15-20% din biodiversitatea mondială se concentrează aici, exemple ale acestei bogății fiind Pădurea Amazoniană, Pantanal și Cerrado.\nBrazilia se învecinează cu Venezuela, Guyana, Surinam și Guyana Franceză la nord, cu statul columbian la nord-vest, cu Peru și Bolivia la vest, cu Paraguay și Argentina la sud-vest și cu Uruguay la sud. Dintre țările Americii de Sud, doar Chile și Ecuador nu au frontieră comună cu această țară. La nord-est, est și sud-est, Brazilia are ieșire la Oceanul Atlantic. De asemenea, în larg, departe de coastă, țara posedă și câteva arhipelaguri, cum ar fi Fernando de Noronha."
    },
    {
        "id": "0d060g",
        "description": "Canada este un stat situat în extremitatea nordică a continentului american. Ca suprafață, Canada este a doua țară a lumii ca întindere după Rusia, teritoriul său fiind organizat asemenea unui stat federal, în zece provincii și trei teritorii. Este mărginită la est de Oceanul Atlantic, la nord de Oceanul Arctic, iar la vest de Oceanul Pacific. La sud, se învecinează cu Statele Unite ale Americii.\nPopulată la început în mod exclusiv de populație aborigenă, Canada a fost fondată sub forma unei uniuni de colonii britanice, unele dintre ele transformate din foste colonii franceze. Ca formă de organizare statală, Canada este, din 1867, un dominion britanic, deci o monarhie constituțională.\nÎn realitate, Canada și-a obținut independența de Marea Britanie în mod pașnic, printr-un proces gradual început cu întemeierea Canadei în 1867 și definitivat în 1982, când Canada a obținut dreptul de a-și modifica propria constituție. Cele mai importante trei acte normative care au consolidat independența sunt:\n⁕British North America Act, 1 iulie 1867\n⁕Statute of Westminster, 11 decembrie 1931\n⁕Canada Act, 17 aprilie 1982.\nÎn prezent, Canada este un stat independent, care funcționează ca o democrație parlamentară și monarhie constituțională bine articulată, șef al statului fiind regina Elisabeta a II-a, al cărei reprezentant local este Guvernatorul General al Canadei, David Lloyd Johnston. Șeful guvernului este primul ministru al Canadei, actualmente Stephen Harper."
    },
    {
        "id": "01p1v",
        "description": "Chile, pronunțat \/'tʃi.le\/, este o republică situată în America de Sud, având granițe comune cu Peru la nord, Bolivia la nord-est și cu Argentina la sud. Este cuprinsă între 17º29'57'S și 56º32'S latitudine sudică. Capitala statului se află la Santiago de Chile, cel mai mare oraș. Santiago este situat în Valea Centrală a țării, iar din punct de vedere administrativ face parte din Regiunea Metropolitană Santiago. Deși Santiago este capitala, Congresul Național își ține ședințele în orașul Valparaiso.\nChile se întinde de la nord la sud pe o lungime de 4.200 kilometri, dar are o lățime medie de numai 175 km. În Chile se află cel mai secetos deșert din lume, Atacama. În prezent Chile este o națiune din America de Sud foarte stabilă și prosperă. Țara este prima printre națiunile din America Latină în dezvoltarea umană, competitivitate, calitatea vieții, stabilitatea politică, globalizare, libertatea economică, corupția scăzută și de asemenea nivelul redus de sărăcie. De asemenea ocupă o poziție fruntașă în libertatea presei și a dezvoltării democratice. Cu toate acestea prezintă o mare diversitate a veniturilor, măsurată prin indicele Gini."
    },
    {
        "id": "0d05w3",
        "description": "Republica Populară Chineză este cel mai întins stat în Asia de Est și cel mai populat stat din lume."
    },
    {
        "id": "0d04z6",
        "description": "Republica Cuba este o țară insulară în nordul Americii centrale, situat pe cea mai mare insulă din Antile, care se află la confluența Mării Caraibelor, al Golfului Mexic și Oceanului Atlantic. La nord se află SUA și Bahamas, la vest Mexic, la sud Insulele Cayman și Jamaica, iar la sud-est Haiti."
    },
    {
        "id": "03shp",
        "description": "Iran, oficial Republica Islamică Iran, și până la 1935 cunoscută internațional ca Persia, este o țară în Asia de sud-vest, situată între coasta de nord-est al Golfului Persic și coasta sudică a Mării Caspice. Din anul 1949 sunt folosite atât numele „Persia” cât și „Iran”. „Iran” este utilizat între funcționari și în contextul politic-statal. Numele „Iran” este un înrudit cu cuvântul „arian\"” și înseamnă „teren de aur”."
    },
    {
        "id": "01znc_",
        "description": "Republica Turcia Türkiye Cumhuriyeti, este o țară întinsă pe două continente. 97% din suprafața țării se află în Asia și 3% Europa. Turcia are granițe cu opt țări: Grecia și Bulgaria la nord-vest; Georgia, Armenia și Azerbaidjan la nord-est; Iran la est; și Irak și Siria la sud. Turcia este o republică democratică, laică, constituțională al cărei sistem politic a fost stabilit în 1923. Turcia este un stat membru al ONU, NATO, OSCE, OECD, OIC și Consiliul Europei. În octombrie 2005 Uniunea Europeană a deschis negocierile de aderare cu Ankara.\nStrâmtoarea Bosfor care separă Asia de sud-vest de Europa de sud-est se află în Turcia. Anatolia e situată între Marea Neagră la nord și Marea Mediterană la sud, cu Marea Egee și Marea Marmara la vest. Unii geografi consideră Turcia ca o parte a Europei datorită anumitor caracteristici culturale, politice și istorice. Datorită poziției sale geografice între Europa și Asia și între trei mări, Turcia a fost o răscruce istorică, patria și câmpul de luptă a mai multor mari civilizații și un centru de comerț.\nTurcii selgiucizi au început să migreze în locul numit acum Turcia în secolul XI. Procesul a fost accelerat de victoria selgiucizilor asupra Imperiului Bizantin la Bătălia de la Manzikert. Sultanatul de Rum al turcilor selgiucizi a controlat mare parte din Anatolia centrală până la invazia mongolă din 1243. Începând cu sec. XIII; steriotipul otoman a unit Anatolia și a creat un imperiu ca cuprinde mai mult Europa SE, Asia V și Africa N. După ce Imperiul Otoman s-a prăbușit în urma acestei înfrângeri în Primul Război Mondial; părți din el au fost ocupate de aliații victorioși. Un cadru a tinerilor ofițeri militari, conduși de Mustafa Kemal Atatürk, a organizat o rezistență de succes pentru aliați; în 1923 ei vor stabili Republica modernă Turcia cu Atatürk ca prim președinte."
    },
    {
        "id": "0d0vqn",
        "description": "Suedia sau Regatul Suediei este un stat în Europa de Nord, situat în partea estică a peninsulei Scandinave, la țărmurile Mării Baltice. Cuprinde și numeroase insule din Marea Baltică. Are frontiera comună cu Norvegia la nord-vest, Finlanda la nord-est, Marea Nordului împreună cu strâmtorile daneze la sud-vest și Marea Baltică la est. Are o suprafață de 449.964 km². Capitala Suediei este Stockholm."
    },
    {
        "id": "06mkj",
        "description": "Regatul Spaniei sau Spania este o țară situată în sud-vestul Europei, membră a Uniunii Europene. În nord-est se învecinează cu Franța și Andora de-a lungul Munților Pirinei. Face parte din Peninsula Iberică împreună cu Portugalia și Gibraltar, având de asemenea două arhipelaguri, situate unul în Marea Mediterană și celălalt în Oceanul Atlantic. De asemenea, de Spania aparțin două mici teritorii din nordul Africii, precum și enclava Llivia din Pirinei.\nDupă sfârșitul regimului Franco în 1975, Spania a devenit o monarhie și o monarhie constituțională în 1978 când o nouă constituție a fost adoptată."
    },
    {
        "id": "0h7x",
        "description": "Austria, oficial Republica Austria, este o țară fără ieșire la mare, populată de circa 8,47 milioane de locuitori aflată în Europa Centrală. Ea se învecinează cu Cehia și Germania la nord, Ungaria și Slovacia la est, Slovenia și Italia la sud, și Elveția și Liechtenstein la vest. Teritoriul Austriei acoperă 83.879 km² și are o climă temperată și alpină. Relieful Austriei este predominant muntos datorită prezenței Alpilor; doar 32% din suprafața țării se află sub 500 m altitudine, iar cel mai înalt punct al său se află la 3.798 m. Majoritatea populației vorbește dialecte locale austro-bavareze ale limbii germane, ca limbă maternă, iar germana standard este limba oficială a țării. Alte limbi oficiale la nivel local sunt croata și maghiara în Burgenland și slovena în Carintia.\nOriginile Austriei moderne datează din vremea dinastiei de Habsburg când marea majoritate a țării făcea parte din Sfântul Imperiu Roman. În secolele al XVII-lea și al XVIII-lea, Austria a devenit una din marile puteri ale Europei și, ca urmare a încoronării lui Napoleon I ca împărat al francezilor, Imperiul Austriac a fost proclamat oficial în 1804. În 1867, Imperiul Austriac a fost transformat în Austro-Ungaria."
    },
    {
        "id": "03gj2",
        "description": "Ungaria este un stat situat în Centrul Europei, în Câmpia Panonică și la poalele sudice ale Carpaților Occidentali Interiori, la o distanță egală de Oceanul Atlantic, Munții Ural, respectiv de Marea Mediterană și Marea Nordului. Pe teritoriul ei este situată aproape toată suprafața Câmpiei Panonice, din care face parte Parcul Național Hortobágy, înscris pe lista patrimoniului mondial UNESCO. Se învecinează cu Serbia la sud, Croația și Slovenia la sud-vest, Austria la vest, Slovacia la nord, România la est și cu Ucraina la nord-est\nUngaria este o republică parlamentară. Capitala țării, Budapesta, este și cel mai mare oraș al ei și al șaptelea oraș din UE după populație. În 2010, orașul Pécs a fost ales Capitală Europeană a Culturii. Țara face parte din NATO, iar din mai 2004 este membră a Uniunii Europene. Ungaria s-a numărat printre inițiatorii Grupului de la Visegrád, o organizație de cooperare economică formată din patru state central-europene: Cehia, Polonia, Slovacia și Ungaria."
    },
    {
        "id": "0345h",
        "description": "Republica Federală Germania, denumită colocvial Germania, este un stat în Europa Centrală. Face parte din organizații internaționale importante precum Consiliul Europei, OCDE, Uniunea Vest-Europeană, NATO, Uniunea Europeană, ONU, OSCE și din zona euro."
    },
    {
        "id": "05qhw",
        "description": "Polonia, oficial Republica Polonă, este o țară din Europa Centrală, care se învecinează cu Germania la vest, Cehia și Slovacia la sud, Ucraina și Belarus la est, Lituania, Rusia și Marea Baltică la nord. Are de asemenea o frontieră maritimă cu Danemarca și Suedia. Întreaga suprafață a Poloniei este de 312.683 km², situând acest stat pe poziția 69 în lume din punct de vedere al suprafeței. Polonia are o populație de 38,1 milioane de locuitori, concentrați principal în orașe și municipii mai mari, precum capitala istorică – Cracovia, și cea actuală – Varșovia.\nPrimul stat polonez a fost creat în anul 966. Teritoriul său a fost similar cu limitele actuale ale țării. În anul 1025, Polonia a devenit regat și în 1569 a cimentat o asociație de lungă durată cu Marele Ducat Lituanian prin unire formând Republica Celor Două Națiuni. Republica a fost desființată în 1795. Polonia și-a recăpătat independența în 1918 după Primul Război Mondial, dar și-a pierdut-o din nou în timpul celui de-Al Doilea Război Mondial, fiind ocupată de forțele Germaniei Naziste și Uniunii Sovietice, după 1945 devenind un stat comunist aflat sub controlul fostei Uniuni Sovietice. În anul 1989, dominația comunistă a fost răsturnată și Polonia a devenit ceea ce este neoficial denumit „A treia Republică Poloneză”. Astăzi, este al șaselea stat după populație în Uniunea Europeană. Este o republică compusă din șaisprezece voievodate. Polonia este membră a NATO, ONU, OECD și a Organizației Mondiale a Comerțului."
    },
    {
        "id": "04g5k",
        "description": "Letonia este o țară baltică în Europa de Nord. Capitala țării este Rīga. Granița de vest a țării o constituie Marea Baltică. În nord și în sud, Letonia se învecinează cu Estonia și respectiv Lituania, iar în est cu Rusia. Este membră a Uniunii Europene."
    },
    {
        "id": "012wgb",
        "description": "Irlanda este o insulă în Oceanul Atlantic, în Europa de Vest lângă Marea Britanie. Insula este împărțită în două state - Republica Irlanda în partea de sud și Irlanda de Nord, care face parte din Regatul Unit, în partea de nord.\nIrlanda este a treia insulă ca mărime din Europa."
    },
    {
        "id": "03_r3",
        "description": "Jamaica este o țară insulară din Marea Caraibilor, membru al Commonwealthului Națiunilor și fostă colonie britanică."
    },
    {
        "id": "01crd5",
        "description": "Republica Socialistă Vietnam este un stat în Asia de sud-est. Se învecinează cu Laos la V, cu Cambodgia la S-V, cu China la N și cu Marea Chinei de sud la E. Economia sa are unul dintre cele mai mari ritmuri de creștere din această regiune a continentului. Vietnamul și-a propus să devină o națiune dezvoltată până în 2020."
    },
    {
        "id": "015qh",
        "description": "﻿Bulgaria este o țară din Europa de Sud-Est. Se învecinează cu România la nord, Serbia și Macedonia la vest, Grecia și Turcia la sud, iar la est are ieșire la Marea Neagră. Cu un teritoriu de 110.994 km², Bulgaria este a 14-a țară ca mărime din Europa. Poziția sa a făcut din ea o răscruce istoric a diverselor civilizații, devenind locul unde s-au găsit cele mai vechi artefacte și dovezi ale prelucrării metalelor din lume.\nCulturile preistorice au început să se dezvolte în Bulgaria de astăzi în neolitic. Istoria sa antică a fost marcată de prezența tracilor, și ulterior de a grecilor și romanilor. Apariția poporului și statului bulgar unificat datează de la Primul Imperiu Bulgar, care a dominat mare parte din Balcani și a funcționat ca centru cultural al popoarelor slave în Evul Mediu. După căderea celui de al Doilea Imperiu Bulgar în 1396, teritoriul său a căzut sub dominație otomană timp de aproape 500 de ani. Războiul Ruso-Turc din 1877–1878 a avut ca rezultat apariția celui de al treilea stat bulgăresc, devenit independent în 1908. Anii ce au urmat au fost marcați de conflicte cu vecinii, în contextul cărora Bulgaria s-a aliat cu Germania în ambele războaie mondiale. În 1946, a devenit stat comunist cu partid unic până în 1989, când Partidul Comunist Bulgar a permis alegeri libere. După 1990, Bulgaria a devenit o democrație și o economie de piață."
    },
    {
        "id": "04w8f",
        "description": "Mongolia este o republică în Asia Centrală, învecinându-se la nord cu Rusia și la sud cu Republica Populară Chineză. A fost centrul Imperiului Mongol în secolul 13, dar a fost condusă de dinastia manciuriană Qing, din secolul 18 si până la formarea, cu asistență sovietică, a unui guvern independent. Ca urmare a prăbușirii Uniunii Sovietice, Mongolia a adoptat o formă de guvernare democratică. A optsprezecea țară din lume ca suprafața, Mongolia are foarte puțin teren arabil: predomină stepa, alături de munți si Deșertul Gobi in sudul țării. Cca. 30 la sută din populația țarii este alcatuită din nomazi sau semi-nomazi, budiști de rit tibetan și de etnie mongolă. Capitala Ulaanbaatar concentrează peste 50 la sută din populație."
    },
    {
        "id": "06q1r",
        "description": "Scoția este o țară a Regatului Unit, cu capitala la Edinburgh, ocupă treimea nordică a Regatului Unit, având incluse și 186 de insule.\nUna dintre cele mai vizitate zone este cea a lacului Loch Ness, în care, conform legendei, trăiește un monstru numit de către localnici Nessie .\nO atracție turistică este și Highland Games, care era o competiție între clanurile scoțiene. Astăzi este o competiție atletică. Printre probe există și aceea originală numită \"Toss Caber\", în care trebuie aruncat un trunchi de copac de 5 metri lungime.\nScoția este de asemenea celebră pentru muzica la cimpoi și dansurile locale."
    },
    {
        "id": "0chghy",
        "description": "Australia, oficial Commonwealth of Australia este o țară ce ocupă în întregime continentul cu același nume, insula Tasmania și alte insule mai mici. Este cea de-a șasea țară în lume după mărime, ocupând 7.617.930 km², și cea mai mare țară din Oceania și Australasia. Țările vecine sunt Indonezia, Timorul de Est și Papua Noua Guinee la nord; Insulele Solomon, Vanuatu și Noua Caledonie la nord-est; și Noua Zeelandă la sud-est. Pentru mai bine de 40.000 de ani cu mult înaintea primelor așezări Britanice, Australia era populată de Aborigeni australieni, care au aparținut unora sau mai multor din cele 250 de grupuri de limbi. După descoperirea acestor teritorii de către exploratorii din Țările de Jos din 1606, Marea Britanie pretindea la teritoriile de est a Australiei în 1770 și a început să colonizeze aceste teritorii prin deportările penale spre colonia Noul Wales de Sud începând cu 26 ianuarie 1788. Populația creștea în mod constant în următoarele decenii. Continentul fusese explorat iar alte cinci colonii ale Coroanei au fost stabilite.\nPe 1 ianuarie 1901 cele 6 colonii au format împreună o federație, constituind Commonwealth-ul Australian. De atunci, Australia menține un sistemului politic stabil, bazat pe democrație liberală ce funcționează ca o democrație federală parlamentară și monarhie constituțională. Federația cuprinde 6 state și mai multe teritorii. Populația țării este de 23 milioane de locuitori ce trăiesc mai mult în mediul urban și este concentrată mai ales în statele din est."
    },
    {
        "id": "035v3",
        "description": "Groenlanda este un teritoriu autonom, parte a Regatului Danemarcei."
    },
    {
        "id": "0jgx",
        "description": "Republica Armenia, sau Armenia, este o țară în Caucazul sudic, între Marea Neagră și Marea Caspică, care se învecinează cu Turcia la vest, Georgia la nord, Azerbaidjan la est și Iran la sud. Armenia este un membru al Consiliului Europei și al Comunității Statelor Independente și care pe parcursul mai multor secole a fost un punct de trecere din occident spre orient. O fostă republică a Uniunii Sovietice, Armenia este un stat unitar, multipartit cu un vechi patrimoniu cultural și istoric. Regatul Armeniei a fost primul stat ce a adoptat creștinismul ca religie, în primii ani ai secolul IV. Republica modernă Armenia recunoaște misiunea exclusiv istorică a Bisericii Apostolice Armene ca o biserică națională, cu toate că Republica modernă Armenia a separat biserica de stat. Armenia este membră în mai mult de 40 de organizații internaționale, inclusiv în Organizația Națiunilor Unite, Consiliul Europei, Banca Asiatică de Dezvoltare, Comunitatea Statelor Independente, Organizația Mondială a Comerțului, Organizația de Cooperare Economică la Marea Neagră, și a Francofoniei. Este membru al Alianței CSTO militare și participă la Parteneriatul pentru Pace al NATO. În 2004, forțele sale s-au alăturat KFOR, forțele internaționale ale NATO în Kosovo. De asemenea, este membru observator al Comunității Economice Eurasia și nealiniate Mișcării. Țara este o democrație în curs de dezvoltare. Armenia este clasificată ca o țară cu o dezvoltare umană medie și 10,6% din populație trăiește sub pragul de sărăcie internațional de 1.25 dolari SUA pe zi."
    },
    {
        "id": "03_3d",
        "description": "Japonia este o țară insulară din Asia de Est, situată pe un lanț de insule aflate între Oceanul Pacific și Marea Japoniei, la est de Peninsula Coreeană. Denumirea oficială este 日本国 Nipponkoku, textual „Țara de la originea soarelui.” Este cunoscută în românește și sub numele de Țara Soarelui Răsare. Potrivit legendei, Japonia a fost creată de către zei care au înfipt o sabie în ocean, la scoaterea ei formându-se patru picături ce au devenit insulele principale, precum și o multitudine de insule mici."
    },
    {
        "id": "019rg5",
        "description": "Kenya este o țară în est-centrul Africii. Capitala este Nairobi. Se mărginește cu Etiopia la nord, Somalia la est, Tanzania la sud, Uganda la vest și Sudanul de Sud la nord-vest, Oceanul Indian formând granița ei sud-estică."
    },
    {
        "id": "0f6kx",
        "description": "Luni este în mod tradițional prima zi săptămânii, care cade între zilele de duminică și marți.\nEtimologie: Lunae dies = Ziua Lunii."
    },
    {
        "id": "0f7_n",
        "description": "Marți este în mod tradițional a doua zi a săptămânii, care cade între zilele de luni și miercuri.\nEtimologie Martis dies = Ziua zeului roman Marte."
    },
    {
        "id": "0f7_4",
        "description": "Miercuri este în mod tradițional a treia zi a săptămânii, care cade între zilele de marți și joi.\nEtimologie: Mercurii dies = Ziua zeului roman Mercur."
    },
    {
        "id": "0f7zn",
        "description": "Joi este în mod tradițional a patra zi a săptămânii, care pică între zilele de miercuri și vineri.\nEtimologie: Jovis dies = Ziua zeului roman Jupiter."
    },
    {
        "id": "0f7z4",
        "description": "Vinerea este în mod tradițional a cincea zi a săptămânii, care cade între zilele de joi și sâmbătă.\nEtimologie: Veneris dies = Ziua zeiței Venus."
    },
    {
        "id": "0f7yn",
        "description": "Sâmbătă este în mod tradițional a șasea zi a săptămânii, care cade între zilele de vineri și duminică.\nEtimologie: Saturni dies = Ziua zeului Saturn.\nDin punct de vedere biblic sâmbăta este ziua a șaptea a săptămânii, Sabatul ebraic."
    },
    {
        "id": "0f6ld",
        "description": "Duminica este ziua săptămânii între sâmbătă și luni.\nÎn Europa și America Latină este considerată a șaptea zi a săptămânii, în timp ce în Statele Unite, Brazilia, Biserica Ortodoxă Română și în Biserica Catolică este considerată prima zi a saptămânii.\nCuvântul provine din latinul Dies Dominus, adică Ziua Domnului. În lumea romană, înainte de creștinism, ziua de sărbătoare era Dies Solis, adică \"Ziua Soarelui\" în cinstea divinității numite Sol Invictus; și astăzi această denumire se conservă în țările anglofone și în nordul Europei.\nÎn tradiția creștină, este o zi în care nu se lucrează și se participă la Sfânta Liturghie, zi dedicată propriei familii și celor bolnavi și suferinzi.\nHotărârea de a alege duminica drept prima zi a săptămânii în cultul ortodox din România a fost judecată de Sfântul Sinod al Bisericii Ortodoxe Române."
    },
    {
        "id": "06m_p",
        "description": "Soarele este steaua aflată în centrul sistemului nostru solar. Pământul, toate celelalte planete, asteroizii, meteoriții, cometele precum și cantitățile enorme de praf interplanetar orbitează în jurul Soarelui, care totuși, prin mărimea sa, conține mai mult de 99% din masa întregului sistem solar. Energia provenită de la Soare face posibilă întreaga viață de pe Pământ, de ex. prin fotosinteză, iar prin intermediul căldurii și clima favorabilă.\nÎn cadrul discuțiilor dintre cercetători, Soarele este desemnat uneori și prin numele său latin Sol, sau grecesc Helios. Simbolul său astronomic este un cerc cu un punct în centru: Unele popoare din antichitate îl considerau ca fiind o planetă."
    },
    {
        "id": "09cy8",
        "description": "Mercur este planeta cea mai apropiată de Soare, înconjurându-l o dată la fiecare 88 zile. Luminozitatea sa variază între -2,0 și 5,5 în magnitudine aparentă, dar nu este ușor de văzut fiindcă cea mai mare separare angulară față de Soare este de doar 28,3°, însemnând că se poate vedea doar imediat după apusul Soarelui. În comparație cu celelalte planete, despre Mercur se știu puține lucruri: singura navă spațială care s-a apropiat de Mercur a fost Mariner 10, care a cartografiat doar 40 - 45 % din suprafața planetei.\nFizic, planeta Mercur este similară în aparență cu Luna, fiind împânzită de cratere. Ea nu are sateliți naturali și nici o atmosferă mai densă. Planeta are un nucleu mare de fier care generează un câmp magnetic de 100 de ori mai slab decât cel al Pământului. Temperatura la suprafața planetei Mercur variază de la aproximativ 90 K până la 700 K, punctul subsolar fiind cel mai fierbinte și fundul craterelor de lângă poli fiind punctele cele mai reci.\nObservații înregistrate ale planetei Mercur datează din vremea sumerienilor, în al treilea mileniu înaintea erei noastre. Romanii au numit planeta după zeul mesager Mercur, probabil datorită mișcării aparent rapide. pe cerul crepuscular. Simbolul astronomic pentru Mercur este o versiune stilizată a capului zeului având o pălărie cu aripi, pe un caduceu, un antic simbol astrologic. Înainte de secolul 5 î.Hr. astronomii greci credeau că planeta e formată din două obiecte separate: una vizibilă doar la răsărit și cealaltă vizibilă doar la apus. În India planeta a fost denumită Budha, dupa fiul Chandrei. Culturile chineză, coreană, japoneză și vietnameză fac referiri la planeta Mercur sub denumirea de „Steaua apei”, denumire bazată pe cele Cinci Elemente."
    },
    {
        "id": "09bcm",
        "description": "Venus este a doua planetă ca distanță față de Soare în sistemul nostru solar.\nSituată la 108 milioane km de Soare, Venus își parcurge orbita în 224,7 de zile. Rotația în jurul propriei sale axe este foarte lentă, durează 243 de zile și are loc de la vest la est, în sens invers față de rotația celorlalte planete. Cu un diametru de 12.100 km, Venus este, ca poziție, a doua planetă din sistemul solar, orbita sa fiind cuprinsă între cea a planetelor Mercur și Pământ. Venus este cu foarte puțin mai mică decât Pământul, dar atmosfera sa este foarte diferită: în principal, aceasta este compusă din 96 % gaz carbonic și 3,5 % azot. Ea este înconjurată de un văl gros de nori repartizați în trei straturi situate la o altitudine între 50 și 70 km. Unii dintre aceștia provoacă ploi de acid sulfuric, o substanță chimică foarte agresivă chimic. Pe Venus temperatura este foarte ridicată. De fapt, gazul carbonic acumulat în atmosferă acționează sub efectul razelor Soarelui ca geamurile unei sere: temperatura la sol ajunge până 460 °C. Suprafața planetei Venus este plină de platouri vulcanice, circa 80 % având o variație a înălțimii nu mai mare de 1 km. Se pare că mulți vulcani sunt încă activi. La fel ca și Mercur, Venus nu are sateliți."
    },
    {
        "id": "02j71",
        "description": "Planeta Pământ este a treia planetă după distanța față de Soare și a cincea ca mărime în sistemul solar. Când desemnează planeta, cuvântul se scrie cu majusculă. Terra face parte dintre planetele interioare ale sistemului solar. Este cea mai mare planetă telurică din sistemul solar, și singura din Univers cunoscută ca adăpostind viață.\nTerra s-a format acum aproximativ 4,57 miliarde de ani, iar singurul ei satelit natural Luna, numită și Selena după zeița lunii Selene, a început să o orbiteze puțin timp după aceea, cu circa 4,533 miliarde de ani în urmă. Pentru comparație, vârsta calculată a Universului este de circa 13,7 miliarde de ani. Suprafața Pământului este acoperită în proporție de 70,8% de apă, restul de 29,2% fiind solid și \"uscat\". Zona acoperită de apă este împărțită în oceane, iar uscatul se subîmparte în continente.\nDe la formarea sa Pământul a trecut prin numeroase procese geologice și biologice majore, astfel încât toate urmele condițiilor sale inițiale au fost șterse. Suprafața exterioară a planetei Terra este împărțită în mai multe plăci tectonice, care de-a lungul timpului se deplasează unele față de celelalte. Miezul planetei este activ, fiind format din mantaua topită și miezul metalic, generator al câmpului magnetic. Condițiile atmosferice și de la suprafață, care au permis apariția vieții pe Terra, au fost la rândul lor influențate în mod decisiv de către diversele forme de viață. Acestea se află într-o balanță ecologică fragilă, în permanentă schimbare.²"
    },
    {
        "id": "09cws",
        "description": "Marte este, pornind dinspre Soare, a patra planetă a sistemului solar, a cărei denumirea provine de la Marte, zeul roman al războiului. Uneori mai este numită și „planeta roșie” datorită înfățișării sale văzută de pe Pământ. Culoarea roșiatică se explică prin prezența pe suprafața sa a oxidului de fier.\nMarte este o planetă telurică cu o atmosferă subțire; printre caracteristicile suprafeței se numără și craterele de impact ce amintesc de Lună, dar și vulcani, văi, deșerturi și calote glaciare polare ce amintesc de Pământ. Pe Marte se gasește cel mai înalt munte cunoscut al sistemului solar, Olympus Mons, precum și cel mai mare canion, numit Valles Marineris. În anul 2008, în trei articole publicate în revista Nature s-au adus dovezi despre un crater de impact uriaș, lung de 10.600 km și lat de 8.500 de km, care este de apoximativ patru ori mai mare decât craterul Bazinul Polul-Sud-Aitken de pe Lună.\nPână la misiunea Mariner 4 din 1965 se bănuia că pe suprafața planetei există apă lichidă. Aceste bănuieli se bazau pe variațiile suprafețelor luminate și ale celor întunecate, în special ale celor din zonele polare ale planetei, ce păreau a fi continente și mări; dungile negre erau interpretate ca fiind râuri. Odată cu această misiune s-a dovedit însă că aceste caracteristici erau doar iluzii optice; cu toate acestea Marte ar putea avea condiții de viață pentru microorganisme și apă în stare solidă, conform misiunii Phoenix Mars Lander la 31 iulie 2008."
    },
    {
        "id": "09q84",
        "description": "Jupiter este a cincea planetă de la Soare și este cea mai mare dintre toate planetele din Sistemul solar. Are diametrul de 11 ori mai mare decât cel al Pământului, o masă de 318 ori mai mare și un volum de 1300 ori mai mare.\nJupiter este al patrulea obiect de pe cer ca strălucire. A fost cunoscut din timpuri preistorice. Descoperirea de către Galileo Galilei și Simon Marius, în 1610, ai celor patru mari sateliți ai lui Jupiter: Io, Europa, Ganymede și Callisto a fost prima descoperire a unui centru de mișcare aparent necentrat pe Pământ. A fost un punct major în favoarea teoriei heliocentrice de mișcare a planetelor a lui Nicolaus Copernic; susținerea de către Galileo a teoriei coperniciene i-a adus probleme cu Inchiziția.\nÎnainte de misiunile Voyager erau cunoscuți 16 sateliți."
    },
    {
        "id": "0c3s8",
        "description": "Saturn este a șasea planetă de la Soare și a doua ca mărime din Sistemul Solar, după Jupiter. Împreună cu Jupiter, Uranus și Neptun, Saturn este clasificat ca un gigant gazos. Aceste planete sunt numite corpuri joviane, însemnând planete asemănătoare cu Jupiter.\nSaturn este numit după zeul roman Saturnus, echivalentul zeului grec Kronos, babilonianul Ninurta și divinității Hindu Shani. Simbolul lui Saturn este coasa zeului Kronos.\nPlaneta este compusă din hidrogen și proporții mici de heliu și alte elemente. Structura internă a planetei constă într-un miez de piatră și gheață, înconjurat de un strat gros de hidrogen metalic și un strat gazos exterior. Atmosfera este blândă, deși multe caracteristici intense pot apărea. Vânturile de pe Saturn pot atinge viteze de 1,800 km\/h, mult mai rapide decât cele de pe Jupiter. Are un câmp magnetic a cărui putere este un intermediar între cea a Pământului și câmpul puternic al lui Jupiter.\nSaturn prezintă un sistem de inele, care sunt alcătuite din particule de gheață și mici cantități de deșeuri de praf și rocă. 62 de sateliți cunoscuți orbitează în jurul planetei, fără a socoti particulele din inele. Titan, cel mai mare satelit al lui Saturn și al doilea satelit ca mărime din Sistemul Solar, este mai mare ca planeta Mercur și este singurul satelit din Sistemul Solar care are o atmosferă cu o consistență semnificativă."
    },
    {
        "id": "0c3ss",
        "description": "Uranus este a șaptea planetă de la Soare și a treia că mărime. Uranus este mai mare ca diametru însă mai mică sub aspectul masei decât Neptun.\nPlasat pe o orbită de 19 ori mai îndepărtată de Soare decât cea a Pământului, Uranus, ca și Neptun, primește foarte puțină căldură. Cu un diametru de 52.000 km, Uranus este de 2 ori mai mic decât Saturn, dar de 5 ori mai mare decât Terra. Este înconjurat de inele întunecate și are 27 sateliți."
    },
    {
        "id": "0c31h",
        "description": "Neptun este a opta și cea mai îndepărtată planetă de Soare din sistemul solar. Numită după zeul roman al mării, este a patra planetă după diametru și a treia după masă. Neptun are o masă de 17 ori mai mare decât cea a Pământului și puțin mai mare decât masa lui Uranus, care este de 15 ori mai greu decât Pământul, dar nu la fel de dens. Neptun orbitează în jurul Soarelui la o distanță de 30,1 unități astronomice, ceea ce înseamnă că orbita sa este de aproximativ 30 de ori mai mare decât orbita Pământului. Simbolul astronomic al lui Neptun este ♆, o variantă modificată a tridentului zeului Neptun.\nNeptun a fost prima planetă găsită prin calcule matematice. Planeta Neptun a fost descoperită din cauza perturbărilor gravitaționale din orbita lui Uranus care l-au condus pe Alexis Bouvard să presupună existența unei a opta planete. Neptun a fost ulterior observat pe 23 septembrie 1846 de Johann Galle, la o distanță de mai puțin de un grad de poziția prezisă de calculele lui Urbain Le Verrier. La scurt timp după aceasta a fost descoperit și satelitul său Triton. Alți 12 sateliți au fost descoperiți în secolul al XX-lea. La 25 august 1989, sonda spațială Voyager 2 a trecut prin vecinătatea planetei."
    },
    {
        "id": "0jwy",
        "description": "Berbecul esto o constelație aflată pe ecliptică, situată între Pești la vest, Taur la est și la sud de Perseu și Andromeda."
    },
    {
        "id": "07cqw",
        "description": "Taurul este o constelație marcantă din emisfera cerească nordică. Întrucât este tăiată de planul eclipticii constelația face parte din constelațiile zodiacale, simbolul său fiind capul stilizat al unui taur ."
    },
    {
        "id": "0qck6",
        "description": "Racul este una din cele doisprezece constelații din zodiac. Simbolul ei zodiacal este ."
    },
    {
        "id": "04h2q",
        "description": "Leul este o constelație de pe ecliptică. Este una dintre cele doisprezece constelații din zodiac, simbolul ei zodiacal fiind ."
    },
    {
        "id": "07yt9",
        "description": "Fecioara este o constelație din zodiac. Numele ei latin Virgo provine de la cuvin latin virgin, simbolul ei fiind . Ea este situată între constelația Leul la vest și constelația Libra la est, fiind a doua cea mai mare constelație de pe cer. Ea este ușor de observat datorită celei mai strălucitoare stele a ei - Spica."
    },
    {
        "id": "04h36",
        "description": "Balanța esto o constelație aflată pe ecliptică."
    },
    {
        "id": "06pgz",
        "description": "Scorpionul este o constelație zodiacală aflată pe ecliptică. Simbolul constelației încă din vechime este ."
    },
    {
        "id": "06pgg",
        "description": "Săgetătorul esto o constelație australă."
    },
    {
        "id": "01nk9",
        "description": "Capricornul este o constelație zodiacală din emisfera australă și este formată dintr-o stea dublă și circa 62 de stele mai slabe și mai multe nebuloase. În România constelația este vizibilă și are denumirea populară de Cornul Caprei sau Țapul."
    },
    {
        "id": "0jxf",
        "description": "Vărsătorul este o constelație de pe ecliptică. Simbolul ei astronomic este care este o reprezentare a apei."
    },
    {
        "id": "05s7n",
        "description": "Peștii este o constelație zodiacală situată pe ecliptică. Simbolul ei zodical este ."
    },
    {
        "id": "02vx4",
        "description": "Fotbalul este un sport de echipă ce se dispută între două echipe alcătuite din 11 jucători fiecare. La începutul secolului 21 era jucat de peste 250 de milioane de jucători în peste 200 de țări, ceea ce îl face cel mai popular sport din lume.\nSe joacă cu o minge sferică pe un teren dreptunghiular, acoperit cu iarbă, cu câte o poartă la fiecare capăt. Scopul jocului este de a înscrie goluri introducând mingea în poarta adversarului. În afara portarului, ceilalți jucători nu se pot folosi de mâini pentru a manevra mingea. Câștigătorul meciului este echipa care a înscris mai multe goluri la încheierea partidei.\nOriginile fotbalului se află undeva în urmă cu peste 2000 de ani. În 2004, forul ce guvernează acest sport la nivel mondial FIFA a recunoscut China ca fiind locul de naștere al fotbalului. În jurul anului 200 î.e.n. chinezii jucau un sport asemănător numit cuju. Regulile au evoluat cu timpul, astfel ajungându-se la sportul practicat astăzi.\nÎn primăvara anului 2001, FIFA informa că peste 240 de milioane de oameni joacă regulat fotbal, în peste 200 de țări de pe întreg globul. Regulile sale simple și echipamentul redus și ieftin, necesar practicării fotbalului au contribuit, fără îndoială, la creșterea popularității sale. În multe zone ale lumii, fotbalul naște pasiuni enorme și joacă un rol foarte important în viața fanilor, a comunităților locale și chiar a națiunilor; este deseori numit cel mai popular sport din lume. Este recunoscut în multe țări drept: sportul rege."
    },
    {
        "id": "0jm_",
        "description": "Fotbalul american, cunoscut în Statele Unite și Canada doar sub termenul de fotbal este un sport de echipă, care îmbină strategia cu jocul fizic. Obiectivul jocului este să se câștige puncte avansând cu mingea în terenul echipei adverse. Fotbalul american este un sport de contact. Unii jucători sunt mari și puternici, iar alții sunt mici și rapizi. Forța brută este solicitată deseori, dar și inteligența, agilitatea și priceperea. Poate fi un joc de mare complexitate, în special la nivel profesionist, totuși regulile elementare pot fi înțelese foarte ușor, indiferent de cine este practicat.\nO echipă de 11 oameni are posesia mingii. Aceasta se numește OFFENSE și încearcă să avanseze cu mingea în lungul terenului, fie fugind cu ea, fie pasând-o, și să marcheze puncte trecând linia de scor și ajungând cu ea în zona ce poartă numele de ENDZONE. Cealaltă echipă se numește DEFENSE. Aceasta încearcă să oprească echipa în ofensivă și să o facă să piardă posesia mingii. Dacă echipa în ofensivă reușește să marcheze, va ceda posesia echipei adverse și rolurile se schimbă. Aceste schimbări de posesie se vor produce până în momentul în care cele patru sferturi ale meciului se vor termina."
    },
    {
        "id": "018w8",
        "description": "Baschetul este unul dintre cele mai raspindite sporturi de echipă din lume; se caracterizează prin finețea, precizia și fantezia exercițiilor tehnice și tactice, prin talia înaltă și calitățile fizice deosebite ale sportivilor, toate acestea implicate într-o luptă sportivă care pretinde spirit de echipă și de sacrificiu, inteligență și rezistență nervoasă.\nPunctele sunt marcate prin aruncarea mingii prin coș de sus; echipa care acumulează mai multe puncte la sfârșitul jocului câștigă. Mingea poate fi făcută să înainteze pe teren prin driblare sau pasând-o altor coechipieri. Actele fizice nesportive sunt penalizate și există restricții asupra modului în care este folosită mingea.\nDe-a lungul timpului, în baschet s-au dezvoltat tehnicile obișnuite de ochire, pasare și driblare, dar și de poziționare a jucătorilor, precum și structurile ofensive și defensive. De obicei, jucătorii cei mai înalți vor ocupa centrul sau una dintre cele două poziții de înaintare, iar jucătorii mai mici de statură sau cei care au viteză și cele mai bune abilități de mânuire a mingii, vor ocupa poziția de pază. În timp ce baschetul competițional are niște reguli bine stabilite, numeroase variante de baschet s-au dezvoltat pentru jocurile ocazionale. În anumite țări, baschetul este un sport popular, cu mulți spectatori."
    },
    {
        "id": "018jz",
        "description": "Baseball este un joc sportiv de echipă, asemănător oinei în care o minge cam de mărimea unei mingi de tenis este aruncată de un jucător defensiv numit \"pitcher\" către un prinzător iar un jucător ofensiv batter încearcă să o lovească cu o bâtă rotundă, netedă, numită bat înainte ca prinzătorul să o poată prinde. Mingea se numește și ea tot baseball. Scorul se realizează de către batter care fuge și atinge o serie de patru semne situate pe sol, numite baze. În engleză, baseball mai este uneori numit hardball pentru a-l diferenția de softball, cu care este înrudit îndeaproape, și de alte jocuri similare.\nBaseball-ul este popular pe continentul american și în Asia de est. În Japonia, Puerto Rico, Republica Dominicană, Cuba, Venezuela, Panama, Coreea de Sud, Taiwan și în alte câteva țări și regiuni, este unul dintre cele mai populare sporturi. În Statele Unite ale Americii, baseball-ul a fost mult timp privit, neoficial, ca distracția națională; totalul spectatorilor la jocurile din Liga de baseball fiind aproximativ egal cu cel al tuturor sporturilor profesioniste de echipe, luate la un loc. Totuși, în rândul telespectatorilor americani, baseball-ul a fost depășit ca popularitate de fotbalul american și de cursele automobilistice."
    },
    {
        "id": "07bs0",
        "description": "Tenisul de câmp este un sport jucat fie între doi jucători, fie între două echipe a câte doi jucători. Jucătorii folosesc o rachetă pe bază de racordaj pentru a lovi o minge de cauciuc acoperită cu pâslă peste fileu, mingea trebuind să ajungă în terenul adversarului.\nOriginar din Anglia, la sfârșitul secolului al XIX-lea, tenisul s-a răspândit mai întâi în lumea engleză, în special la persoanele bogate din clasele superioare.\nTenisul este acum un sport olimpic și este jucat indiferent de bani, de vârstă, în multe țări de pe glob. În mod remarcabil, în afara adoptării sistemului \"Tiebreaker\", regulile sale au rămas neschimbate din 1890."
    },
    {
        "id": "01cgz",
        "description": "Boxul este un sport martial stravechi, în care doi concurenți, cu greutăți similare, luptă cu ajutorul pumnilor, într-o serie de reprize, numite runde. Victoria este obținută in urma puctelor date pentru lovituri de catre juriu sau atunci când adversarul este doborât la pâmânt și nu reușește să se ridice înainte ca arbitru să termine de numărat până la 10 sau când adversarul este prea rănit pentru a continua."
    },
    {
        "id": "03tmr",
        "description": "Hocheiul pe gheață este un sport de iarnă olimpic, de echipă, care se joacă cu crose și un puc.\nTermenul de hochei, cu origini medievale, este disputat de către francezi și englezi. În Bretonia, hoquet însemnau bucățile de lemn răsucite la capăt purtate de către ciobani. Similar, în Anglia, termenul de hook ar putea să fie strămoșul hocheiului de azi.\nO rudimentară formă de hochei a fost atestată în secolul XVII în Olanda, unde un grup de oameni, pe patine, se jucau cu un mic disc pe canalele înghețate. O altă teorie sugerează faptul că hocheiul își are originea pe continentul american, derivând din jocul similar al americanilor lacrosse. În sfârșit, cea mai acceptată teorie este aceea care arată dezvoltarea hocheiului pe gheață ca o variație a hocheiului pe iarbă.\nPrimele reguli cu privire la pucul de joc și la numărul de jucători au fost introduse de un grup de studenți ai unei universități din Montreal, în 1870. Tot în acestă perioadă, noul sport a devenit extrem de popular în Canada, trecând și granița către Statele Unite, unde în 1903 s-a format și prima ligă profesionistă de hochei.\nLiga Internațională de Hochei s-a înființat la Paris, în 1908. Astăzi, ea se numește \"International Ice Hockey Federation\", cu sediul la Zurich."
    },
    {
        "id": "07_53",
        "description": "Voleiul este un sport în care două echipe, separate de un fileu înalt, trebuie să treacă mingea deasupra acestuia, folosind orice parte a corpului, cu scopul de a face ca mingea să atingă terenul advers. Fiecărei echipe îi sunt permise doar trei loviri pentru a trimite mingea către terenul celeilalte echipe. Un punct se câștigă dacă mingea atinge terenul advers sau dacă nu respectă regula celor trei atingeri.\nO echipa de volei este alcătuită din 6 jucători. Se joacă 3 seturi câștigătoare din 5, fiecare set a câte 25 de puncte; în caz de egalitate 24 - 24 se continuă setul până în momentul în care una din cele două echipe obține o diferență de 2 puncte. În cazul în care este nevoie de jucarea ultimului set pentru desemnarea câștigătorului, acesta se joacă pâna la 15."
    },
    {
        "id": "037hz",
        "description": "Golful este un joc sportiv în care competitorii, folosind mai multe tipuri de crose, lovesc mingile și încercă sa le introducă, pe rând, în găurile unui teren de golf, din cât mai putine lovituri.\nAcest sport se poate practica de la vârstele cele mai mici până la cele mai înaintate. O rundă standard de golf implică parcurgerea pe jos a unei distanțe de 10-15 km, uzual.\nRegulamentul acestui sport nu impune un teren de joc standardizat. Dimpotrivă, jocul se desfășoară pe trasee de golf, fiecare având o formă particulară, conform reliefului pe care este construit. Un detaliu comun este faptul că aceste trasee au în general 9 sau 18 găuri.\nReglementarea jocului de golf este atribuția \"The R&A\" The Royal and Ancient și USGA U.S. Golf Association . Cele două organisme conlucrează, iar reglementările lor nu se contrazic ci țin doar de specificitatea jocului din diverse regiuni. În plus, pe fiecare teren sunt impuse Reguli Locale care sunt aplicabile doar pe terenul respectiv, fiind elaborate în funcție de particularitățile terenului, starea acestuia și afluxul de jucători. Nu există limitări legate de condițiile meteorologice sau starea terenului, golful putând fi teoretic practicat tot timpul anului, singura condiție fiind existența luminii diurne, terenurile dotate cu nocturnă fiind foarte rare - având în vedere suprafața pe care o ocupă."
    },
    {
        "id": "01sgl",
        "description": "Ciclismul este, în sensul larg al cuvântului, deplasarea pe sol folosind mijloace de transport puse în mișcare de mușchii omului, cu precădere bicicletele. Ca sport, ciclismul condus de Uniunea Ciclistă Internațională, cu sediul în Elveția. Este împărțit în mai multe genuri: ciclism pe șosea, pe teren accidentat etc.. Concurenții poartă câte un număr de concurs și culorile echipei lor. Aceștia au nevoie de o bicicletă pentru a rula. La startul unei curse câștigătorul etapei sau cursei este cel care trece primul linia de sosire."
    },
    {
        "id": "06z6r",
        "description": "Natația este înotul practicat ca sport. Natația este o disciplină sportivă în care sportivii se întrec în mai multe probe care implică deplasarea în apă prin înot."
    },
    {
        "id": "06z6r",
        "description": "Înotul sportiv, competițional, sau de performanță, este un sport nautic ce constă în parcurgerea anumitor distanțe în timp cât mai scurt într-un procedeu sportiv de înot, în bazine de înot special amenajate. Activitatea competițională, este reglementată și se desfășoară sub tutela FINA. Înotul de performanță este practicat atât de amatori cât și de sportivi profesioniști și este prezent la toate edițiile Jocurilor Olimpice Moderne."
    },
    {
        "id": "03_8r",
        "description": "Judoul este o artă marțială japoneză modernă. În 1882, pornind de la principiile tradiționalului jujutsu și păstrând tehnicile de aruncare și prize ale acestuia, profesorul Jigoro Kano și-a format propriul său stil, care a devenit cunoscut sub denumirea de Kano-ryu, iar mai târziu s-a numit Kodokan Judo.\nPrincipiile sale se bazează pe folosirea supleței în locul forței brute, fiind eliminate loviturile și unele luxări periculoase, cum ar fi luxarea degetelor. În judo se folosesc proiectări, secerări, fixări la sol, strangulări și luxări.\nLa începutul secolului trecut, pe măsură ce judoul a fost popularizat în Europa, și-a pierdut treptat caracterul și proprietățile de artă marțială, transformându-se în sport. În 1964 judo a devenit probă olimpică.\nPracticantul judoului se numește judoka. Sala unde se practică judoul se numește dojo. Echipamentul de judo, numit judogi, a fost introdus de către Kano în anul 1907, dar pentru grade folosea, în continuare, numai centuri albe și negre."
    },
    {
        "id": "0d38m",
        "description": "Maratonul este o probă sportivă de alergare pe distanță lungă, cu o distanță oficială de 42,195 km, care se aleargă de obicei pe șosea. Evenimentul este numit după legenda soldatului grec Phidippides, un mesager care a adus la Atena vestea victoriei din Bătălia de la Maraton. Acuratețea istorică a acestei legende este pusă la îndoială, fiind contrazisă în special de relatările lui Herodot.\nMaratonul a fost unul dintre sporturile de la Jocurile Olimpice moderne din 1896, deși distanța nu a fost standardizată până în 1921. Mai mult de 800 de astfel de curse se desfașoară în întreaga lume în fiecare an, marea majoritate a concurenților fiind sportivi amatori. Maratoanele mai mari pot avea zeci de mii de participanți."
    },
    {
        "id": "0194d",
        "description": "Badmintonul este un sport în care doi jucători sau două perechi de jucători joacă plasându-se fiecare de câte o parte a unui fileu care împarte terenul dreptunghiular în două jumătăți egale. Cei doi jucători sau două perechi câștigă puncte lovind un fluturaș cu racheta astfel încât acesta să treacă peste fileu și să aterizeze în terenul advers."
    },
    {
        "id": "07jbh",
        "description": "Tenisul de masă este un sport în care doi sau patru jucători lovesc o minge ușoară de la unii la alții cu ajutorul unor palete. Jocul are loc pe o masă separată în două de un fileu. Un jucător trebuie să lase mingea jucată spre el să cadă o singură dată pe partea sa de masă și trebuie să o trimită înapoi pe partea de masă a adversarului. Jocul se desfășoară cu viteză mare și necesită reflexe rapide. Un jucător bun poate imprima efect mingii, ceea ce face ca ricoșajul din masă sau paleta adversarului să fie imprevizibil.\nTenisul de masă este foarte popular, în special în Asia de Est. Este printre cele mai populare sporturi din lume ca număr de jucători, și unul din cele mai noi sporturi majore.\nAcest sport cunoaște câteva denumiri alternative:\n⁕乒乓球 este numele oficial al sportului în China, Hong Kong, Taiwan și Macau;\n⁕卓球 este numele oficial al sportului în Japonia;\n⁕탁구 este numele oficial din Coreea.\nJocul este reglementat de Federația Internațională de Tenis de Masă, fondată în 1926."
    },
    {
        "id": "087zy",
        "description": "Yoga este una din cele 6 școli traditionale ale hinduismului, bazată pe meditație ca o cale spre auto-cunoaștere si eliberare. Textele Hindu care stabilesc bazele yoga conțin: Upanishadele, Bhagavad Gita, Yoga Sutra lui Patanjali, Hatha Yoga Pradipika și multe altele. În India, Yoga este privită ca fiind un mijloc de desăvârșire atât fizică, precum și spirituală. În afara Indiei, Yoga a început să fie asociată în primul rând cu practicarea așa-numitelor asana incluse in Hatha Yoga, cu toate că a influențat intreaga familie de Religii dharmice și alte practici spirituale din toată lumea. Un practicant convins de Yoga este numit yogi, yogin, sau yogină.\nYoga, ca o combinare între exerciții si meditație este practicată de mai bine de 5 000 de ani.\nDe când a fost scrisă Bhagavad Gita, ramurile principale ale Yoga au fost clasificate astfel: Karma Yoga, Jnana Yoga, Bhakti Yoga și Raja Yoga."
    },
    {
        "id": "0397w",
        "description": "Gimnastica este un sport care implică o serie de mișcări ce necesită forță fizică, flexibilitate, echilibru, rezistență, grație și conștientizare chinestezică. Forul ce guvernează acest sport la nivel mondial este Federația Internațională de Gimnastică. Fiecare țară are propriul organism național de conducere afiliat la FIG, România fiind afiliată la acesta prin Federația Română de Gimnastică.\nGimnastica artistică este cea mai cunoscută ramură a acestui sport. Probele la feminin sunt paralele, bârnă, sol, și sărituri, iar la bărbați sol, cal cu mânere, inele, paralele și bară fixă. Probele de gimnastică își au originea în Grecia Antică. Alte ramuri ale gimnasticii sunt gimnastica ritmică și gimnastica artistică."
    },
    {
        "id": "036vg6",
        "description": "Luptele sunt o disciplină sportivă în care doi adversari se înfruntă direct, folosindu-și forța fizică și tehnica pentru a câștiga puncte prin diverse metode de punctaj. Luptele sunt sport olimpic, la olimpiade întrecerile axându-se pe două stiluri: lupte libere și lupte greco-romane."
    },
    {
        "id": "04xsv",
        "description": "Artele marțiale reprezintă un sistem complex de tehnici de luptă, cu sau fără arme, însușit la nivel individual."
    },
    {
        "id": "03_ly",
        "description": "Luni: - Ianuarie - Februarie Martie Aprilie Mai Iunie Iulie August Septembrie Octombrie Noiembrie Decembrie\nIanuarie sau Ienaiu este prima lună a anului în calendarul Gregorian și una dintre cele șapte luni gregoriene cu o durată de 31 de zile.\nIanuarie începe cu soarele în semnul Capricornului și sfârșește în semnul Vărsătorului. Din punct de vedere astronomic, luna ianuarie începe cu soarele în constelația Săgetătorului și se sfârșește cu soarele în constelația Capricornului.\nNumele lunii ianuarie vine de la zeul Ianus din mitologia romană, zeu cu două fețe: una orientată spre anul care se încheie și alta spre anul care vine.\nLuna Ianuarie a fost introdusă în calendarul roman în jurul anului 700 î.Hr. Până atunci anul avea doar zece luni. Grecii numeau luna ianuarie Camelion. În România, luna ianuarie, popular, se numește Gerar. Sărbătorile din luna ianuarie cuprind obiceiuri și practici specifice începutului de an prin care oamenii speră să obțină, prin diferite practici magice, prosperitate, sănătate, liniște și pace.\nIanuarie începe cu aceeași zi a săptămânii ca și Octombrie într-un an obișnuit și ca Aprilie și Iulie într-un an bisect."
    },
    {
        "id": "02xx5",
        "description": "Luni: Ianuarie - Februarie - Martie Aprilie Mai Iunie Iulie August Septembrie Octombrie Noiembrie Decembrie\nFebruarie este a doua lună a anului în calendarul Gregorian. Este cea mai scurtă lună gregoriană, care are numai 28 sau 29 de zile. Luna are 29 de zile în anii bisecți; în ceilalți ani, luna februarie are 28 de zile.\nFebruarie începe cu soarele în constelația Vărsătorului și se sfârșește cu soarele în constelația Pești. Din punct de vedere astronomic, luna februarie începe cu soarele în constelația Capricornului și se sfârșește cu soarele în constelația Vărsătorului.\nNumele lunii februarie - legat de ritualul curățirii ce se făcea anual la 15 februarie. Această lună era închinată zeului împărăției subpământene Februs.\nGrecii numeau luna februarie Anthesterion. În România, luna februarie, popular, se numește Făurar.\nFebruarie începe cu aceeași zi a săptămânii ca și Martie și Noiembrie într-un an obișnuit și ca August într-un an bisect.\nI.L.Caragiale spunea despre luna februarie: Carnavalul este în putere. Câți nu vor rămâne becheri se vor căsători. Balurile mascate vor hotărî pe mulți căsătoriți să pornească jalbă de despărțenie."
    },
    {
        "id": "04wzr",
        "description": "Luni: Ianuarie Februarie - Martie - Aprilie Mai Iunie Iulie August Septembrie Octombrie Noiembrie Decembrie\nMartie este a treia lună a anului în calendarul Gregorian și una dintre cele șapte luni gregoriene cu o durată de 31 de zile.\nDin punct de vedere astronomic, luna martie începe cu soarele în constelația Vărsătorului și se sfârșește cu soarele în constelația Peștilor. In astronomia veche, martie începea cu soarele în semnul Peștilor și sfârșea în semnul Berbecului.\nNumele lunii martie vine de la zeul Marte, zeul războiului din mitologia romană și era considerată o lună favorabilă începerii războiului. Sub împăratul Romulus al Romei, anul începea cu această lună, abia în anul 45 î.Hr., Iuliu Cezar a introdus Calendarul iulian iar anul începea la 1 ianuarie.\nGrecii numeau luna martie Elaphebolion. În România, luna martie, popular, se numește Mărțișor. În luna martie începe aratul și semănatul, se curăța livezile și grădinile, se scot stupii de la iernat și se \"reteaza\" fagurii de miere utilizați ca leac în medicina populară etc.\nMartie începe cu aceeași zi a săptămânii ca și Februarie cu excepția anilor bisecți și ca Noiembrie în fiecare an. Echinocțiul de primăvară in emisfera nordica, respectiv echinocțiul de tomnă in emisfera sudică, este o data care variaza de la 19 martie la 21 martie."
    },
    {
        "id": "0lkm",
        "description": "Luni: Ianuarie Februarie Martie - Aprilie - Mai Iunie Iulie August Septembrie Octombrie Noiembrie Decembrie\nAprilie sau Prier este patra lună a anului în calendarul Gregorian și una dintre cele patru luni gregoriene cu o durată de 30 de zile.\nAprilie începe cu soarele în semnul Berbecului și sfârșește în semnul Taurului. Din punct de vedere astronomic, luna aprilie începe cu soarele în constelația Peștilor și se sfârșește cu soarele în constelația Berbecului.\nNumele lunii aprilie vine de la cuvântul latinesc aperio, ire = a deschide, deoarece în aprilie se deschid mugurii plantelor. Înainte de anul 700 î.Hr., luna aprilie era a doua lună a anului în calendarul roman și avea 29 de zile. După ce Iuliu Cezar a introdus calendarul iulian în 45 î.Hr., luna aprilie avea 30 de zile și devenea a patra lună a anului.\nGrecii numeau luna aprilie Mounichion. În România, luna aprilie, popular, se numește Prier. În aprilie continuă semănăturile de primăvară, se închid țarinele pentru pășunatul devălmaș, se formează turmele, se tund oile înainte de a fi urcate la munte, se construiesc sau se repară țarcurile și oboarele pentru vite etc.\nAprilie începe cu aceeași zi a săptămânii ca și Iulie în toți anii și ca Ianuarie în anii bisecți."
    },
    {
        "id": "04w_7",
        "description": "Luni: Ianuarie Februarie Martie Aprilie - Mai - Iunie Iulie August Septembrie Octombrie Noiembrie Decembrie\nMai sau Florar este a cincea lună a anului în calendarul Gregorian și una dintre cele șapte luni gregoriene cu o durată de 31 de zile.\nMai începe cu soarele în semnul Taurului și sfârșește în semnul Gemenilor. Din punct de vedere astronomic, luna mai începe cu soarele în constelația Berbecului și se sfârșește cu soarele în constelația Taurului.\nNumele lunii mai vine de la denumirea majores dată de Romulus senatorilor romani.\nGrecii numeau luna mai Thargelion. În România, luna mai, popular, se numește Florar. Pe ogoare, în livezi, grădini și podgorii activitatea este în toi, iar turmele de oi, cirezile de vite și prisacile dau randament maxim.\nÎn nici un an nici o altă lună nu începe cu aceeași zi a săptămânii ca luna mai.\nI.L.Caragiale spunea în Calendar despre luna mai Monșerii încep a-și umbri ceafa cu umbreluțe albe. Se așază băi mixte la Nicopole și Șiștov."
    },
    {
        "id": "040fb",
        "description": "Luni: Ianuarie Februarie Martie Aprilie Mai - Iunie - Iulie August Septembrie Octombrie Noiembrie Decembrie\nIunie sau Cireșar este a șasea lună a anului în calendarul Gregorian și una dintre cele patru luni gregoriene cu o durată de 30 de zile.\nIunie începe cu soarele în semnul Gemenilor și sfârșește în semnul Racului. Din punct de vedere astronomic, luna iunie începe cu soarele în constelația Taurului și se sfârșește cu soarele în constelația Gemenilor.\nNumele lunii iunie vine de la zeița Iuno, soția lui Jupiter și protectoarea femeilor măritate.\nGrecii numeau luna iunie Skirophorion. În România, luna iunie, popular, se numește Cireșar.\nPe data de 22 iunie este solstițiu de vară, marcând ziua cea mai lungă a anului.\nI.L.Caragiale spunea despre luna iunie Se inventează o nouă umbrelă pentru picioare, în vederea sistemului de stropire a stradelor Capitalei."
    },
    {
        "id": "040fv",
        "description": "Luni: Ianuarie Februarie Martie Aprilie Mai Iunie - Iulie - August Septembrie Octombrie Noiembrie Decembrie\nIulie sau Cuptor este a șaptea lună a anului în calendarul Gregorian și una dintre cele șapte luni gregoriene cu o durată de 31 de zile.\nIulie începe cu soarele în semnul Racului și sfârșește în semnul Leului. Din punct de vedere astronomic, luna iulie începe cu soarele în constelația Gemenilor și se sfârșește cu soarele în constelația Racului.\nNumele lunii iulie vine de la Iulius Cezar care s-a născut în această lună. Înainte, luna iulie se numea în latină Quintilis pentru că era a cincea lună în calendarul roman, calendar care începea cu luna martie.\nGrecii numeau luna iulie Hekatombaion.\nÎn România, luna iulie, popular, se numește Cuptor.\nIulie începe în aceeași zi a săptămânii ca și Aprilie în fiecare an și ca Ianuarie în anii bisecți\nI.L.Caragiale spunea în Calendar despre luna iulie: Căldura crește: 45 grade. Primăria ia măsuri, ca stropitorii stradelor să administreze trecătorilor asudați câte o dușe rece. Pentru aceasta se va mai adăogi la biletul cel galben încă vreo câteva zecimi comunale."
    },
    {
        "id": "0ll3",
        "description": "Luni: Ianuarie Februarie Martie Aprilie Mai Iunie Iulie - August - Septembrie Octombrie Noiembrie Decembrie\nAugust este a opta lună a anului în calendarul Gregorian și una dintre cele șapte luni gregoriene cu o durată de 31 de zile.\nAugust începe cu soarele în semnul Leului și sfârșește în semnul Fecioarei. Din punct de vedere astronomic, luna august începe cu soarele în constelația Racului și se sfârșește cu soarele în constelația Leului.\nNumele lunii august vine de la numele primului împărat roman, Cezar August. Luna are 31 de zile, pentru că Cezar August a dorit ca luna august să aibă tot atâtea zile câte are luna lui Iulius Cezar, luna iulie. Înainte, luna august se numea în latină Sextilis pentru că era a șasea lună în calendarul roman, calendar care începea cu luna martie.\nGrecii numeau luna august Metageitnion.\nÎn România, luna august, popular, are mai multe denumiri zonale: Augustru, Măselar, Gustar, Secerar.\nAugust începe în aceeași zi a săptămânii ca și Februarie în anii bisecți. I.L.Caragiale spunea în Calendar despre luna august: Se deschid școalele. Un urecheat deschide o Academie de științe morale pentru amândouă sexurile. Se anunță de acum părinților că locurile sunt aproape pline: să se grăbească a-și înscrie copiii."
    },
    {
        "id": "06vkl",
        "description": "Luni: Ianuarie Februarie Martie Aprilie Mai Iunie Iulie August - Septembrie - Octombrie Noiembrie Decembrie\nSeptembrie este a noua lună a anului în calendarul Gregorian și una dintre cele patru luni gregoriene cu o durată de 30 de zile.\nSeptembrie începe cu soarele în semnul Fecioarei și sfârșește în semnul Balanței. Din punct de vedere astronomic, luna septembrie începe cu soarele în constelația Fecioarei și se sfârșește cu soarele în constelația Balanței.\nNumele lunii septembrie vine de la cuvântul latinesc septem, șapte, pentru că luna septembrie era a șaptea lună în calendarul roman.\nGrecii numeau luna septembrie Boedromion. În România, luna septembrie, popular, se numește Răpciune. Luna septembrie este luna cea mai importantă pentru cei care au trudit pământul, acum fiind culese roadele muncii de peste an.\nSeptembrie începe în aceeași zi a săptămânii ca și Decembrie, în fiecare an. Pe 23 septembrie este echinocțiul de toamnă, când ziua este egală cu noaptea.\nI.L.Caragiale spunea în Calendar despre luna septembrie: Ploi mari. Dâmbovița se umflă. Primăria profită de ocazie pentru a o declara navigabilă, și a publica licitație pentru luarea în monopol a navigației dâmbovițene pe 10 ani."
    },
    {
        "id": "05lf_",
        "description": "Luni: Ianuarie Februarie Martie Aprilie Mai Iunie Iulie August Septembrie - Octombrie - Noiembrie Decembrie\nOctombrie este a zecea lună a anului în calendarul Gregorian și una dintre cele șapte luni gregoriene cu o durată de 31 de zile.\nOctombrie începe cu soarele în semnul Balanței și sfârșește în semnul Scorpionului. Din punct de vedere astronomic, luna octombrie începe cu soarele în constelația Fecioarei și se sfârșește cu soarele în constelația Balanței.\nNumele lunii octombrie vine de la cuvântul latinesc octo, opt, pentru că luna octombrie era a opta lună în calendarul roman.\nGrecii numeau luna octombrie Pyanopsion. În România, luna octombrie, popular, se numește Brumărel. În această lună cad frunzele din copaci, țăranii se ocupă mai mult de treburile gospodăriei; acum se fac însămânțările de toamnă.\nOctombrie începe în aceeași zi a săptămânii ca și Ianuarie cu excepția anilor bisecți.\nI.L.Caragiale spunea în Calendar despre luna octombrie: Orizontul se întunecă. Culesul viilor începe. Apar în București 15 ziare cotidiane noi, având fiecare câte treizeci de redactori și cinzeci de corespondenți. Opinia publică le face o strălucită primire."
    },
    {
        "id": "05cw8",
        "description": "Luni: Ianuarie Februarie Martie Aprilie Mai Iunie Iulie August Septembrie Octombrie - Noiembrie - Decembrie\nNoiembrie este 11-a lună a anului în calendarul gregorian și una dintre cele patru luni gregoriene cu o durată de 30 de zile.\nNoiembrie începe cu soarele în semnul Scorpionului și sfârșește în semnul Săgetătorului. Din punct de vedere astronomic, luna noiembrie începe cu soarele în constelația Balanței, trece prin Scorpion și se sfârșește cu soarele în constelația Ophiuchus.\nNumele lunii noiembrie vine de la cuvântul latinesc novem, nouă, pentru că luna noiembrie era a noua lună în calendarul roman.\nGrecii numeau luna noiembrie Maimakterion. În limba română, luna noiembrie se numește popular și brumar. Este timpul brumei, sunt însămânțate toate grânele de toamnă și totul este gata pentru iernat.\nNoiembrie începe în aceeași zi a săptămânii ca și martie în fiecare an și ca februarie cu excepția anilor bisecți.\nI.L.Caragiale spunea în Calendar despre luna noiembrie: „Monșerii fac ce fac și se împaltonează până în călcâie. Dispar cele 16 ziare cotidiane precum și una veche. Opinia publică regretă abonamentele plătite înainte.”"
    },
    {
        "id": "028kb",
        "description": "Luni: Ianuarie Februarie Martie Aprilie Mai Iunie Iulie August Septembrie Octombrie Noiembrie - Decembrie -\nDecembrie este a 12-a lună a anului în calendarul Gregorian și una dintre cele șapte luni gregoriene cu o durată de 31 de zile.\nDecembrie începe cu soarele în semnul Săgetătorului și sfârșește în semnul Capricornului. Din punct de vedere astronomic, luna decembrie începe cu soarele în constelația Ophiuchus și se sfârșește cu soarele în constelația Săgetător.\nNumele lunii decembrie vine de la cuvântul latinesc decem, zece, pentru că luna decembrie era a zecea lună în calendarul roman.\nGrecii numeau luna decembrie Poseidon. În România, luna decembrie, popular, se numește Undrea. Denumirea de Undrea sau Andrea vine de la faptul că încă se păstrează amintirea Sfântului Andrei, sărbătorit pe 30 noiembrie.\nDecembrie începe în aceeași zi a săptămânii ca și Septembrie.\nI.L. Caragiale spunea în Calendar despre luna decembrie: Gerul îngheață becurile felinarelor pe ulițe. Primăria hotărăște a așeza la fiecare răspânte câte o sobă de tuci. Un amic al guvernului va fi însărcinat, fără leafă, numai cu diurnă, să meargă la Paris spre a cumpăra sobele, cari vara vor putea servi și la altceva."
    },
    {
        "id": "0fm3w",
        "description": "Nordul este una dintre cele patru direcții cardinale. În cultura europeană și occidentală nordul este tratat drept direcția primară, fiind folosit, implicit sau explicit, pentru a defini celelalte 3 direcții cardinale. De obicei partea de sus a hărților reprezintă marginea nordică a zonei reprezentate.\nAtributele „boreal”, „septentrional” și „arctic” se referă la direcția sau zona nordică.\nDirecția opusă nordului se numește „sud”."
    },
    {
        "id": "0k7ny",
        "description": "Sudul este una dintre cele patru direcții cardinale. Se află în partea opusă nordului, făcând un unghi drept cu estul și vestul. Tot geografic, sudul este direcția către unul dintre punctele în care axa de rotație a pământului îi intersectează suprafața - polul sud geografic, opus polului nord. Sudul magnetic este direcția către polul sud magnetic, aflat la o distanță de ordinul sutelor de kilometri de polul sud geografic.\nAtributele „austral”, „meridional” și „antarctic” se referă toate la direcția sau zona sudică."
    },
    {
        "id": "0gkh2",
        "description": "Vestul este una dintre cele patru direcții cardinale. Direcția est-vest este perpendiculară pe direcția nord-sud, iar vestul se află în stânga unui observator orientat spre nord. Vestul este direcția către care soarele apune la echinocțiu, și reprezintă deci inversul sensului de rotație a Pământului în jurul propriei axe. Deplasarea permanentă pe suprafața pământului in direcția vest descrie un cerc de latitudine constantă."
    },
    {
        "id": "0gkhl",
        "description": "Estul este una dintre cele patru direcții cardinale. Direcția est-vest este perpendiculară pe direcția nord-sud, iar estul se află în dreapta unui observator orientat spre nord. Estul este direcția de la care soarele răsare la echinocțiu, și reprezintă deci sensul de rotație a Pământului în jurul propriei axe. În general, rachetele spațiale se lansează către est, pentru a profita de energia cinetică pe care o are deja orice corp de pe suprafața pământului din cauza rotației acestuia.\nDeplasarea permanentă pe suprafața pământului in direcția est descrie un cerc de latitudine constantă."
    },
    {
        "id": "0j0k",
        "description": "Asia\n\nAsia este cel mai întins continent de pe Pământ și, de asemenea, cel mai populat. Suprafața sa constituie 8,7% din suprafața totală a Terrei și 29,8% din uscatul acesteia. Populația Asiei reprezintă mai mult de 60% din întreaga populație a Globului. Se poate considera ca fiind o subregiune a unui continent mai întins, Eurasia, situată la est de Munții Urali, Canalul Suez, Marea Neagră și Marea Caspică. Limitele acestui continent sunt Munții Ural și râul Ural la vest, Oceanul Arctic la nord, Oceanul Indian la sud, iar la est Marea Japoniei."
    },
    {
        "id": "059g4",
        "description": "America de Nord este un continent din emisfera nordică, situat aproape în exclusivitate în emisfera vestică, mărginit la est de Oceanul Atlantic, la vest de Oceanul Pacific, la nord de Oceanul Arctic și la sud de Marea Caraibelor și de America de Sud. America de Nord are o suprafață de 24.709.000 km², care reprezintă aproximativ 4,8% din suprafața Terrei, sau 16,5% din uscat. Populația continentului a fost estimată în iulie 2008 la aproape 529 de milioane de oameni. Este al treilea continent ca suprafață, după Asia și Africa și al patrulea ca populație după Asia, Africa și Europa.\nDacă se consideră continentul american ca un întreg, cuprinzând atât America de Nord și Centrală, cât și America de Sud, atunci America are o suprafață totală de peste 42.000.000 km², care este foarte apropriată de cea a Asiei. Ambele Americi sunt situate în emisfera vestică a planetei noastre."
    },
    {
        "id": "06n3y",
        "description": "America de Sud este un continent traversat de ecuator, cu majoritatea suprafeței în emisfera sudică. America de Sud este situată între Oceanul Pacific și Oceanul Atlantic. Este legată, geologic vorbind, de America de Nord prin Istmul Panama, relativ de puțin timp. Anzii Cordilieri, fiind un lanț muntos activ, se desfășoară pe întreaga lungime a continentului, în vest; suprafețele din estul Anzilor sunt acoperite de păduri tropicale și formează vastul bazin al râului Amazon. In partea centrală a continentului situat la est de Anzii Cordilieri se află pampasul.\nAmerica de Sud se află pe locul patru în lume în ceea ce privește suprafața, după Asia, Africa și America de Nord. În ceea ce privește populația, se află pe locul cinci, după Asia, Africa, Europa și America de Nord.\nSe crede că a fost locuit pentru prima oară de oamenii care au trecut podul natural Bering, acum strâmtoarea Bering, deși există și unele sugestii că ființele umane au migrat aici din sudul Oceanului Pacific.\nContinentul America de Sud cuprinde următoarele țări: Brazilia, Columbia, Venezuela, Peru, Guyana, Suriname, Guyana Franceză, Chile, Bolivia, Argentina, Uruguay, Paraguay, Ecuador, Panama și Țara de Foc.\nDin anii 1530, locuitorii indigeni ai Americii de Sud au intrat în contact cu călători europeni, întâi spanioli și mai apoi portughezi, care au întemeiat colonii pe continent. În cursul secolului XIX, aceste colonii și-au câștigat independența."
    },
    {
        "id": "02j9z",
        "description": "Europa este, convențional, unul dintre cele șapte continente. Cuprinzând peninsula Eurasiei, Europa este separată de Asia de Munților Ural, râul Ural și Marea Caspică la est, și de Munții Caucaz la sud-est. Europa are deschidere, în nord, la Oceanul Arctic, în vest la Oceanul Atlantic, în sud la Marea Mediterană, iar în sud-est la Marea Neagră și la căile ei de legătură spre Marea Mediterană. Totuși, granițele Europei — un concept ce datează încă din antichitate — sunt oarecum arbitrare, deoarece termenul de continent poate face referire la diferențele de ordin cultural și politic sau cele de ordin fizico-geografic.\nDupă suprafață, Europa este al doilea cel mai mic continent, acoperind 10.180.000 de kilometri pătrați sau 2% din suprafața Pământului și 6,8% din suprafața terestră. Din cele 49 de state ale Europei, Rusia este cel mai mare, în timp ce Vaticanul este cel mai mic. Europa este al treilea cel mai populat continent după Asia și Africa, cu o populație de 731 de milioane de locuitori, reprezentând 11% din populația lumii; totuși, potrivit estimărilor Organizației Națiunilor Unite, ponderea Europei va scădea la 7% până în 2050.\nEuropa, în particular Grecia Antică, este locul de naștere al culturii vestice. Națiunile europene au jucat, începând din secolul al XVI-lea încoace, un rol predominant în politica mondială, în special după începuturile colonialismului. Între secolele al XVII-lea și al XX-lea, țările europene au controlat Americile, cea mai mare parte din Africa, Australia, și porțiuni întinse din Asia. În 1900, cota populației Europei din populația lumii a fost de 25%. Schimbările demografice și cele două războaie mondiale au condus la declinul dominației europene în politica mondială, la mijlocul secolului al XX-lea, pe măsură ce Statele Unite și Uniunea Sovietică își sporeau influența. În timpul Războiului Rece, Europa a fost divizată de-a lungul Cortinei de Fier între NATO, în partea de vest, și Pactul de la Varșovia, în est. Integrarea europeană a condus la fondarea Consiliului Europei și Uniunii Europene în Europa de Vest, amândouă extinzându-și granițele spre est, dupa dezmembrarea Uniunii Sovietice, în 1991."
    },
    {
        "id": "0dg3n1",
        "description": "Africa este al doilea continent ca mărime de pe Terra și cel mai populat după Asia. În Africa se găsește Nilul, cel mai lung fluviu din lume și Sahara, cel mai mare deșert din lume. Cel mai înalt punct al continentului este Muntele Kilimanjaro din Tanzania, iar cel mai jos punct este lacul Assal situat în micuța țară Djibouti. Africa are o suprafață de 30,244,050 km² incluzând și insulele adiacente, ocupă 20,3% din suprafața terestră a planetei. Cu peste 800 de milioane de locuitori în 54 de țări, Africa este gazdă a unei șeptimi din populația totală de pe glob.\nÎn Africa își are originea rasa umană, de-a lungul văii Marelui Rift African ce traversează Etiopia și Kenya fiind descoperite cele mai vechi schelete ale înaintașilor oamenilor de azi.\nNumele Africa a fost introdus în vocabularul vestic de către Romani, care foloseau denumirea Africa terra - \"pământul Afri-lor\" - pentru partea nordică a continentului, provincia Africa, cu capitala la Cartagina, localizată în Tunisia contemporană în nordul Saharei."
    },
    {
        "id": "0jfx",
        "description": "Antarctida este un continent situat la Polul Sud, acoperit de ghețari. A fost ultimul ținut explorat de pe glob. Sub aspect morfologic ea este o platformă continentală muntoasă cu un strat de gheață cu o grosime de până la 4,8 km și înconjurată de ape înghețate. În Antarctica nu există țări sau populație autohtonă. Singurii locuitori sunt cercetătorii științifici, nevoiți să suporte temperaturi de până la -80° C. Primul biolog din lume care a cercetat viața antarctică a fost românul Emil Racoviță în timpul expediției efectuate la bordul navei Belgica."
    },
    {
        "id": "05p553",
        "description": "Filmul de comedie este un gen de film în care accentul principal se pune pe umor. Aceste filme sunt concepute pentru a obține râsul din partea audienței, pentru a amuza și distra publicul. Filmul de comedie prezintă situații exagerate special pentru a provoca râsul, diferite tipuri comice de vorbiri, de acțiuni și de personaje."
    },
    {
        "id": "03npn",
        "description": "Literatura de groază este un gen de literatură, care este destinată sau are capacitatea de a speria cititorii săi, de a induce sentimente de groază și teroare. Povestea poate fi supranaturală sau non-supranaturală. Genul are origini antice, care au fost reformulate în secolul al XVIII-lea ca horror gotic, odată cu publicarea lucrării Castle of Otranto de Horace Walpole."
    },
    {
        "id": "03npn",
        "description": "Un film de groază este un film care încearcă să inducă groază, teroare, frică, dezgust sau oroare urmăritorului. Uneori se folosește termenul de film horror preluat din limba engleză.\nÎn filmele de groază, forțe, personaje sau evenimente dăunătoare pătrund în viața oamenilor de zi cu zi. Elementele care apar cel mai des în filmele de groază sunt: vampiri, demoni, monștri, criminali în serie, fantome și o mulțime de alte personaje, care inspiră frică. Primele filme de groază au fost inspirate din personaje și povestiri din literatura clasică: Dracula, Frankenstein, The Mummy, The Wolf Man, The Phantom of the Opera, Dr. Jekyll and Mr. Hyde etc.\nFilmele mai moderne, dimpotrivă, sunt inspirate din insecuritățile vieții de după Al Doilea Război Mondial, dând viață a trei sub-genuri diferite, dar legate între ele: groaza provocată de personalități malefice, groaza provocată de evenimente catastrofale și groază provocată de demoni. Ultimul gen poate fi interpretat ca o modernizare a filmelor clasice, dezvoltând clasica idee a forțelor supranaturale, care aduc oroare în viețile oamenilor.\nMulte filme de groază au fost criticate pentru violența și cruzimea lor și pentru proasta lor calitate."
    },
    {
        "id": "0jtdp",
        "description": "Filmul documentar este producția cinematografică fără actori, realizarea sa bazându-se pe filmarea unor persoane, evenimente, peisaje sau obiecte din realitate. În filmele documentare nu se recurge la puneri în scenă și nu se folosesc decoruri sau costume.\nDocumentarele pot fi: filme de călătorie, filme științifice, filme didactice, ș.a.m.d. Primii promotori ai filmului documentar sunt înșiși inventatorii cinematografului, cei care au realizat prima proiecție cu public, frații Lumière. Primul film prezentat de aceștia, La sortie des usines \"Lumiére\", este un documentar veritabil, respectând întru totul definiția. De asemenea și L'Arrivée d'un train en gare de la Ciotat.\nLa începuturile cinematografului, în anul 1896, renumitul om de știință român acad. dr. Gheorghe Marinescu, prin contribuția cu tehnică și operator din partea fraților Lumière, realizează câteva filmulețe pe teme medicale. Dacă până în 1975 acestea s-au crezut pierdute, un redactor de la Televiziunea Română, Cornel Rusu, le descoperă într-un fișet metalic din Clinica de neurologie a Spitalului Colentina. Erau 13 cutii metalice, conținând mai ales negativele unor filmări pe care le realizase savantul român; fiecare cutie era adresată \"à monsieur Marinesco\" și purta semnătura autentică a inventatorului cinematografului, Louis Lumiere. S-a putut astfel dovedi fără tăgadă că dr. Marinescu este primul în lume care a folosit cinematograful în scopuri științifice. Este un fapt istoric care atestă o contribuție românească de seamă la dezvoltarea filmului documentar mondial. Recuperarea prețioaselor imagini ale filmelor se datorează inginerului Alexandru Gașpar de la Studioul de filme documentare Alexandru Sahia, care a inventat un aparat de transpunere a filmelor originale pe sistemul actual de peliculă."
    },
    {
        "id": "07s9rl0",
        "description": "În film, drama reprezintă un gen cinematografic de largă varietate, dificil de încadrat din cauza aplicării termenului pentru subiecte și tratări foarte diferite laolaltă. Accentul cade pe scenariu și dialoguri, existența unui fir narativ fiind neapărată; evenimentele prezentate pot avea înrâuriri în domeniul fantasticului, însă dominante rămân situațiile care amintesc de viața reală, adesea încărcate cu tensiuni dramatice.\nFilmul dramatic poate împrumuta elemente din alte genuri cinematografice, precum filmul de acțiune, comedia, filmul de dragoste, musical-ul ș.a."
    },
    {
        "id": "0hcr",
        "description": "'\nAnimația bilei de mai jos este constituită din 6 cadre.\nAnimațiile de mai sus se mișcă la o rată de 10 și respectiv 2 cadre\/sec..\nAnimația constituie o iluzie optică a mișcării, creată prin derularea unor imagini reprezentând elemente statice ale acesteia. În producția cinematografică, acest termen se referă la tehnici prin care fiecare secvență a unui film este realizată individual, deci o analiză a mișcarii . Aceste secvențe pot fi imagini desenate și apoi fotografiate, fotografii consecutive făcute unui obiect în mișcare cu ajutorul unui aparat de filmat, ori pot fi generate cu ajutorul computerului.\nCând secvențele sunt derulate una câte una cu o anumită viteză, deci o sinteză a mișcării, rezultă o iluzie de mișcare continuă, prin exploatarea unor factori psihologici ai vederii, memoria asociativă și persistența retiniană.\nCreearea unui astfel de film necesită o muncă complexă și greoaie. Dezvoltarea animației computerizate, ușurează oarecum procesul de creeare a unui film de animație. Dar atât la \"animația clasică\", cât și la cea computerizată este nevoie de talent și multă creativitate."
    },
    {
        "id": "06n90",
        "description": "Științifico-fantasticul este un gen artistic prezent cu precădere în literatură și cinematografie, a cărui temă principală este impactul științei și tehnologiei asupra societății și persoanelor.\nGenul literar științifico-fantastic mai este cunoscut și sub denumirea de „literatură de anticipație” sau „literatură științifico-fantastică”.\nÎn general se folosesc două abrevieri pentru „științifico-fantastic”: SF\/S.F. și sci-fi. SF sau S.F. sunt abrevierile cele mai folosite de către scriitorii acestui gen și de către fani. Pe de altă parte termenul englez sci-fi a crescut foarte mult în popularitate și este astăzi mult mai folosit în presa scrisă, cu toate că unii scriitori de științifico-fantastic nu sunt de acord cu folosirea lui."
    },
    {
        "id": "02kdv5l",
        "description": "Filmul de acțiune este un gen cinematografic caracterizat prin accentul pus pe secvențele spectaculoase, uneori stereotipice, în detrimentul poveștii sau evoluției personajelor. Conflictul este de cele mai multe ori rezolvat în manieră violentă, cu moartea personajelor negative."
    },
    {
        "id": "01jfsb",
        "description": "Thriller-ul, este un gen artistic întâlnit în literatură, cinematografie și producții de televiziune, destinat amatorilor de senzații tari, ca frică, groază, oroare, dezgust. Include numeroase sub-genuri ca thrillerul polițist, thrillerul psihologic sau thrillerul erotic."
    },
    {
        "id": "02l7c8",
        "description": "Un film de dragoste, sau film romantic este un film în care acțiunea se desfășoară în jurul poveștii de dragoste dintre protagoniști. Printre cele mai celebre filme de dragoste se numără Casablanca, Frumușica, Love Story, Pe aripile vântului și Titanic."
    },
    {
        "id": "01hmnh",
        "description": "Fantezia, desemnată și prin termenul englezesc „fantasy”, în cadrul domeniului artei, este o subspecie a fantasticului, un gen al literaturii fantastice și a unei multitudini de alte genuri artistice precum cele ale domeniului animației, apropiată de miraculosul folcloric, cu un întreg arsenal de elemente de magie. Din cele mai vechi timpuri, oamenii au creat și au spus povești. Din acestea s-au clădit mituri care au influențat gândirea și modul de viață al multor generații. Mai mult, în mituri a fost marcată cu litere de aur cunoasterea arhaică a omenirii. Așa cum omul a văzut prima oară focul, frica, cutremurul, gheața, copacul, cerul și stelele, soarele și luna, așa le povestesc miturile străvechi. De-a lungul vremii, întregi concepții despre crearea lumii au luat naștere. Crezând în aceste mituri, oamenii le-au transformat în religii, oferindu-le un loc important în viața lor de zi cu zi."
    },
    {
        "id": "0g65_",
        "description": "Un joc de aventură este un joc video în care jucătorul își asumă rolul unui personaj dintr-o poveste interactivă, bazată pe explorare și rezolvare unor puzzle-uri în loc de provocări și conflicte fizice.\nPrimele jocuri video de aventură au evoluat din jocurile Hunt the Wumpus și Adventure în jocuri comerciale care puteau fi jucate pe calculatoare personale, cum ar fi seria Zork, foarte populară în timpul ei și care rula pe software-ul Infocom."
    },
    {
        "id": "06by7",
        "description": "Muzica rock este un gen muzical specific celei de-a doua jumătăți a secolului XX și secolului XXI. Instrumentele muzicale de bază pentru rock sunt chitarele electrice și bateria, însă în multe subgenuri se întâlnesc și claviaturi sau alte instrumente."
    },
    {
        "id": "064t9",
        "description": "Muzica pop reprezintă un gen muzical și cea mai consistentă parte componentă a muzicii corespunzătoare culturii de masă de-a lungul secolului XX, continuându-se până în prezent. În marea majoritate, structura muzicii pop este una lejeră, pe ritmuri agreabile, adeseori dansante. Subiectele predilecte pentru genul pop sunt: dragostea, libertatea, reușita ș.a."
    },
    {
        "id": "03_d0",
        "description": "Jazzul este un stil de muzică apărut la începutul secolului al XX-lea în statele sudice ale Statelor Unite, având proveniența în melodiile populației de culoare, urmașă a sclavilor de origine africană. În muzica de jazz se recunosc în special influențe și tonalități de blues și ragtime, la care se adaugă și elemente ale muzicii europene. Mai târziu au fost preluate în jazz și ritmuri ale muzicii latino-americane.\nDeși de dată relativ recentă, originea și semnificația inițială a cuvântului \"jazz\" este controversată. O ipoteză ar fi înrudirea fonetică cu expresia \"chasse-beau\", o figură de dans din statul american Louisiana, cândva colonie franceză. Alții cred că ar deriva din cuvântul Jézabel, numele unei prostituate din New Orleans, în ortografie americană simplificată \"Jazz-Bel\". În jargonul populației locale cuvintele jasm sau gism înseamnă rapiditate și energie, au însă și o semnificație erotică. În 1917 formația Original Dixieland Jazz Band a avut mult succes la sala \"New York Columbus Circle\", și cuvântul \"jazz\" a intrat în vocabularul curent, deși apăruse deja cu referire la muzică în 1913 într-un ziar din San Francisco, fără să fi avut un ecou deosebit."
    },
    {
        "id": "01lyv",
        "description": "Country este un gen muzical apărut în anii 1920 în sudul SUA. Își are originea în muzica irlandeză, însă are influențe și din alte genuri, cum ar fi Bluegrass, blues sau gospel."
    },
    {
        "id": "0glt670",
        "description": "Muzica hip hop este un gen evoluat din muzica pop. Este alcătuit din 2 componente: rapping și DJing; împreună cu breakdance și graffiti si Beatbox\/Beatboxing alcătuiesc cele 4 elemente ale culturii hip hop. Termenii rap și muzică rap sunt folosiți frecvent pentru a descrie muzica hip hop. KRS One, unul dintre promotorii genului are o piesa prin care aduce in atentia ascultatorilor faptul ca hip hop-ul este compus defapt din 9 elemente iar numele piesei este \"9 Elements\".\nInițiatorii hip hop-ului sunt considerați a fi Sugarhill Gang si Grandmaster Flash împreună cu Afrika Bambaataa neuitand si de Dj Cool Herc."
    },
    {
        "id": "03lty",
        "description": "Heavy metal este stilul muzical al celei de-a doua generații de muzicieni hard rock, apărută la începutul anilor 1970. Stil muzical dar și modă, spectacol și stare de spirit, heavy metal-ul a bulversat lumea rockului tradițional atât prin look-ul neconvențional, cât și prin etalarea nonșalantă a cultului masculin. Generic, termenul este folosit și pentru a defini toate formațiile particularizate prin termenul \"metal\"."
    },
    {
        "id": "05r6t",
        "description": "Punk rock-ul este un gen de muzică rock de tip anti-establishment care a început la mijlocul anilor '70. Precedat de o varietate de muzică „protopunk” din anii '60 și începutul anilor '70, punk rockul s-a dezvoltat între 1974 și 1977 în Statele Unite, Marea Britanie și Australia, unde trupe precum The Ramones, Sex Pistols, sau The Clash au fost recunoscute drept avangardistele acestei mișcări muzicale.\nTrupele punk, evitând excesele percepute ale rockului „mainstream” din anii '70, au creat o muzică scurtă, rapidă și dură, cu instrumentație minimă și versuri de multe ori politice sau nihiliste. Subcultura punk, asociată muzicii, se caracterizează prin rebeliune juvenilă, haine specifice, o varietate de ideologii anti-autoritariene și prin atitudine DIY.\nPunk rockul a devenit un fenomen major în Regatul Unit spre sfârșitul anilor '70; popularitatea în lume era însă limitată. De-a lungul anilor '80, forme de punk rock au apărut pe scene din întreaga lume, de multe ori refuzând succesul comercial și asocierea cu cultura mainstream. Până la sfârșitul secolului XX, moștenirea lăsată de punk rock a dus la dezvoltarea mișcării rockului alternativ, și noi trupe de punk rock au popularizat acest gen, la câteva decade după prima lui înflorire."
    },
    {
        "id": "0ggq0m",
        "description": "Muzica cultă, savantă sau clasică cuprinde totalitatea realizărilor muzicale proprii reprezentanților culturii înalte într-un spațiu geografic, de-a lungul unui interval însemnat de timp. Elaborarea de muzici culte respectă un număr de precepte impuse prin tradiție. Astfel, autorul este cunoscut prin numele lui sau măcar printr-un pseudonim și deține o cunoaștere temeinică a teoriei muzicale aplicate în cultura de care aparține. Deși fundamentate pe tradiție, muzicile culte sunt întotdeauna receptive la inovație sub o formă sau alta; în stadiile sale înaintate de evoluție, o muzică cultă poate nega chiar și o parte din legile sale fundamentale în scopul de a realiza noul. Astfel, supraviețuirea unei muzici culte impune păstrarea unei baze cât de restrânse privitoare la practica creației și a interpretării.\nÎn mod obișnuit, prin sintagma „muzică cultă” este vizată muzica ecleziastică și de concert dezvoltată în Europa vestică și apoi răspândită și în alte spații geografice, cuprinzând aproximativ intervalul ultimelor zece secole. Însă denumirea de muzică cultă se aplică și în cazul altor manifestări muzicale izolate de tradiția vest-europeană, care în schimb respectă normele mai sus amintite ale culturii înalte – spre exemplu, muzica cultă indiană, cea otomană, cea japoneză ș.a.m.d."
    },
    {
        "id": "02lkt",
        "description": "Muzica electronică este un termen general pentru orice muzică produsă cu instrumente electronice cum ar fi sintetizatoarele sau computerele. De regulă, termenul este folosit pentru muzica ce se caracterizează printr-o sonoritate specific electronică, și mai puțin pentru cazurile unde instrumente acustice sunt simulate prin aparatură."
    },
    {
        "id": "0155w",
        "description": "Muzica blues este un gen muzical vocal și instrumental, derivat din cântecele de muncă și gospel ale populației afro-americane. Născut la sfârșitul secolului al XIX-lea, a avut o influență majoră asupra muzicii de consum, mai întâi în Statele Unite ale Americii și apoi în restul lumii, întrucât influențe ale genului au pătruns în muzica de jazz, rhythm and blues, muzica rock, country, pop și chiar și în muzica simfonică. Un muzician care este specializat pe genul blues se numește bluesman."
    },
    {
        "id": "06cqb",
        "description": "Reggae este un gen muzical dezvoltat prima dată în Jamaica spre sfârșitul anilor 1960.\nReggae este un stil care își are originile în dezvoltarea stilurilor ska și rocksteady, cu un tempo în general mai lent decât cel al ska și rocksteady. Reggae de obicei are accentul pe a 2-a și a 4-a bătaie din fiecare măsură, având 4 bătăi pe măsură.\nReggae este adesea asociat cu mișcarea Rastafari, o influență importantă asupra multor muzicieni reggae importanți încă de la începutul său. Tematica versurilor e foarte diversă, incluzând iubirea, credința, relațiile, sărăcia, nedreptatea și alte probleme sociale."
    },
    {
        "id": "02w4v",
        "description": "Muzica folk este un curent ce descinde din folclorul american, avându-și rădăcinile în anii 1930. Părinții folk-ului sunt considerați cântăreții protestatari din anii Marii Crize. Joe Hill, membru al sindicatului revoluționar Industrial Workers of the World, cunoscut și sub numele de Wobblies; Woody Guthrie; Leadbelly; Cisco Huston. Versurile cântecelor folk sunt caracterizate de o valore poetică, aducând în discuție problemele vieții cotidiene, preocupându-se de individ în relație cu istoria și nedreptățile sociale.\nApogeul folkului american este atins în anii 1960, cand este îmbrațișat ca mod de expresie artistică al tinerilor hippie. Nume mari ale acestei perioade sunt Bob Dylan, care deplânge în cântecele sale atrocitățile războiului, indiferența în fața problemelor sociale, a violenței, a intoleranței, Joan Baez, Leonard Cohen ș.a. După 1965 apar încercări de fuziune între folk și rock, fiind de amintit grupuri ca Simon & Garfunkel sau formația americană The Byrds."
    },
    {
        "id": "02x8m",
        "description": "Funk este un gen de muzică american ale cărui origini provin din mijlocul spre sfârșitul anilor '60 când muzicienii negri au combinat muzica soul, jazz și r&b într-o nouă muzică ritmică, dansabilă. Muzica funk aduce un ritm alert cu un bass electric și tobe pe fundal. Spre deosebire de melodiile r&b și soul, ce au multe schimbări de acorduri, funk-ul este bazat adesea de repetiția unui singur acord.\nLa fel ca muzica africană, muzica funk se bazează pe îmbinarea chitarei electrice, chitarei bas, clapelor și tobelor ce fuzionând redau un ritm plăcut. Trupele funk au deasemenea și un saxofon, o trompetă și în unele cazuri un trombon.\nPrintre interpreții de funk amintim James Brown, Sly and the Family Stone, George Clinton, Curtis Mayfield, The Meters și Prince. Trupe semnificative în anii '70 sunt Parliament-Funkadelic, Earth, Wind & Fire, Tower of Power, The Commodores și Kool & the Gang; multe dintre acestea au cântat și muzică disco și soul. Muzica funk și-a pus amprenta asupra muzicii disco în anii '70, iar recent asupra muzicii new wave, precum și asuprea muzicii post-punk. De asemenea anumite părți din piesele Funk, numite sample-uri, sunt utilizate în muzica hip hop."
    },
    {
        "id": "0ggx5q",
        "description": "Dance este un gen muzical dedicat dansului apărut în special datorită muzicii electronice.\nMuzica dance este un stil al muzicii foarte accesibile publicului si transmise prin mass-media, care este ascultata in cluburi, discoteci, posturi de radio sau televiziune. Termenul \"muzica dance\" este folosit pentru formulele comerciale ale muzicii electronice. In orice caz, atat muzica dance cat si cea electronica sunt realizate prin tehnologie electronica, folosindu-se calculatorul sau sintetizatoare, si de prea putine ori presupune mai mult de trei instrumente fizice.\nSound-ul muzicii dance este reprodus digital cu un ritm 4\/4. Muzica dance atinge de la 120 bpm pana la 200 bpm, in acestea incluzandu-se muzica tehno, trance si house. Uneori muzica dance poate atinge pana la 1000 bpm in genurile de tip speedcore. In general, publicul tinta al acestui tip de muzica sunt tinerii cu varste intre 13 si 29 de ani.\nGenul dance nu trebuie confundat cu muzica dance electronica, deoarece muzica dance are un caracter comercial, este o muzica populara, se produce pe banda rulanta, se pierde foarte repede si trebuie intotdeauna reinnoita.\nPiesele dance prind bine in orice locatie: in cafenele, in cluburile si discotecile, in baruri, in cofetarii, in autobuze, peste tot. De asemenea, stilul house este intens promovat la radio si la TV, reusind sa urce audienta prin versurile simple si liniile melodice simple, care sunt retinute foarte usor, dar la fel de usor se si uita."
    },
    {
        "id": "0199g",
        "description": "O bicicletă poate fi definită în general ca fiind un vehicul rutier cu două roți așezate în linie una în spatele celeilalte, pus în mișcare prin intermediul a două pedale acționate cu picioarele. Se estimează că mersul pe bicicletă este de trei ori mai eficient din punct de vedere energetic decât mersul pe jos, iar viteza este de trei - patru ori mai mare.\nFiind inventate în Europa secolului 19, bicicletele sunt acum în număr de peste un miliard, asigurând în multe regiuni mijlocul principal de transport. Ele sunt de asemenea foarte populare ca mod de recreație, și au fost adaptate pentru folosință în multe alte domenii ale activității umane cum ar fi cel al jucăriilor, fitness, aplicații militare, servicii de curierat și sportul numit ciclism.\nForma și configurația de bază a cadrului, roților, pedalelor, șezutului și a ghidonului au suferit doar mici schimbări din 1885, când a fost construit primul model cu lanț, cu toate că multe detalii importante au fost îmbunătățite, în special odată cu apariția materialelor moderne de fabricație și a proiectării asistate de calculator. Acestea au permis răspândirea modelelor speciale pentru cei ce practică un anume tip de ciclism.\nBicicleta a influențat istoria în mod considerabil, atât în domeniul cultural, cât și în cel industrial. În anii de început, construcția bicicletelor s-a inspirat din tehnologiile deja existente, dar în ultima vreme bicicleta a contribuit la rândul ei la dezvoltarea tehnologiilor, atât în vechile domenii, cât și în altele noi."
    },
    {
        "id": "019jd",
        "description": "O barcă este o ambarcațiune de dimensiuni mici, fără punte, destinată transporturilor de oameni și materiale la distanțe mici, salvării pasagerilor de pe nave care se scufundă în urma unui naufragiu, sau diferitelor activități sportive și de agrement, lucrări de scafandrerie etc."
    },
    {
        "id": "01bjv",
        "description": "Un autobuz este un automobil de dimensiuni mai mari care este folosit pentru a transporta un număr mare de pasageri, și este în general folosit pentru transport în comun. Numele vine de la cuvântul francez \"autobus\", care la rândul său vine de la latinescul omnibus. Un autobuz care este folosit pentru călătorii mai lungi sau curse speciale, având deseori loc de bagaje sau scaune mai comfortabile, este cunoscut ca autocar."
    },
    {
        "id": "0k4j",
        "description": "Automobilul, sau mai familiar mașina, este un vehicul cu patru roți, acționat de un motor cu ardere internă, cu abur, cu electricitate sau aer comprimat. Are scaune pentru conducător și pentru cel puțin un pasager.\nAutomobilele sunt de obicei construite pentru a călători pe drumuri, dar există unele, mai ales vehicule utilitare, care permit călătorii în afara drumurilor -. Drumurile și autostrăzile sunt folosite în comun cu alte vehicule, cum sunt motocicletele și tractoarele.\nUn automobil tipic are un motor cu ardere internă și patru roți, însă au apărut pe piață și mașini cu motoare hibride, cu gaz sau electrice. Au fost construite și autovehicule cu trei roți, dar nu sunt prea răspândite din cauza problemelor de stabilitate.\nÎn anul 2007 în lume existau aproape 800 de milioane de mașini în circulație iar 42 de milioane de mașini noi erau produse în fiecare an. În anul 2050 se aproximează că vor exista 4 miliarde de automobile la nivel mondial."
    },
    {
        "id": "09ct_",
        "description": "Elicopterul este un vehicul aerian motorizat, din categoria Aeronave cu aripă rotativă, care poate decola și ateriza pe verticală și a cărui susținere și mișcare sunt asigurate de una sau mai multe elice care se rotesc în jurul unor axe verticale. Calitatea sa este că poate ateriza pe un spațiu extrem de redus ori se poate menține în aer într-un punct fix. Funcționarea sa se bazează pe momentul forței produs de elici.\nÎn România, IAR Ghimbav produce elicoptere Puma sub licență franceză."
    },
    {
        "id": "04_sv",
        "description": "Motocicleta este un vehicul motorizat cu două roți. Asemenea bicicletei, motocicleta stă vertical cînd este virată așa încît centrul de greutate să fie deasupra roților. Schimbarea de direcție este realizată de conducător. Ipoteza că vehiculele cu două roți stau drept datorită efectului giroscopic au fost infirmate.\nConform OUG 195 Art.6 alin. : motocicletă - autovehicul cu două roți, cu sau fără ataș, echipat cu un motor care are o capacitate cilindrică mai mare de 50 cm³ și\/sau a cărui viteză matimă, prin construcție, depăsește 45 km\/h"
    },
    {
        "id": "06q74",
        "description": "O navă este o construcție plutitoare de dimensiuni superioare unei ambarcațiuni, avînd formă, rezistență structurală, calități nautice și echipament care să-i permită navigația și utilizarea în transporturi de mărfuri și pasageri, în scopuri militare sau pentru agrement, cercetare științifică, lucrări tehnice etc, prin propulsie proprie. O navă poate ajunge într-o situație în care este imposibil de a naviga mai departe.\nÎn construcțiile navale moderne, termenul „navă\" presupune, fără limitare absolută, un deplasament peste 100 t; în limbajul curent se aplică însă cu titlu generic în clasificarea tuturor tipurilor de mijloace plutitoare apte atât pentru navigația la larg, cât și în ape interioare, cu excepția bărcilor. Termenul „vas” se utilizează în paralel, desemnând în special mijloacele auxiliare sau cele de ape interioare."
    },
    {
        "id": "01pz3b",
        "description": "Metroul din New York City este un sistem de transport rapid aflat în proprietatea orașului New York și administrat de New York City Transit Authority, o agenție subordonată Autorității de Transport Metropolitan. Este una din cele mai vechi și mai mari sisteme de transport public din lume, cu 468 de stații în funcțiune, 369 de kilometri de linii, traduse în 1056 de kilometri de cale ferată sau 1355 de kilometri incluzând și liniile auxiliare.În anul 2009 metroul a transportat peste 1579 de milioane de persoane, în medie peste 5 milioane în zilele de lucru, 2,9 milioane sâmbăta și 2,2 milioane duminica.\nMetroul din New York City transportă mai puțini pasageri anual decât metrourile din Tokyo, Moscova și Seul, dar mai mulți pasageri decât toate sistemele asemănătoare din Statele Unite ale Americii la un loc. Este unul din cele 4 sisteme de transport rapid - „PATH” din Hudson, „L” din Chicago și „PATCO” New Jersey - care oferă servicii 24 de ore zilnic, 365 de zile pe an."
    },
    {
        "id": "0pg52",
        "description": "Taximetrul este un tip de transport public destinat unui grup mic de pasageri sau mărfurilor. În general, taximetrele depind de companii private, cu prețuri și facilități diferite. Un taximetru poate fi găsit în orașe la o stație de taxi, dar și parcat în cele mai diverse locuri sau luat „din mers” – în cazul în care clientul a făcut un semn sugestiv de la distanță, iar șoferul taximetrului este interesat.\nSpre deosebire de alte forme de transport în comun, taximetrul este închiriat în interes personal. Clientul hotărăște destinația și poate propune șoferului traseul de urmat; în cazul în care se face o comandă telefonică, poate fi stabilit și locul de întâlnire. Taximetrul poate staționa la cererea clientului, iar acesta va părăsi vehiculul după ce a lăsat o garanție și va reveni pentru a continua călătoria.\nAtât staționarea, cât și distanța străbătută contribuie la creșterea prețului călătoriei, măsurat cu un aparat special; în caz că aparatul nu funcționează corect, multe companii garantează gratuitatea respectivei călătorii. În plus, lipsa unui aparat funcțional și „estimarea” prețului în loc de către șofer este considerată ilegală în multe țări."
    },
    {
        "id": "07jdr",
        "description": "Un tren consistă din mai multe vehicule pe șine conectate între ele, capabile să transporte marfă sau călători pe o rută prestabilită. Calea pe care merg poate fi o șină convențională, dar poate fi și monoșină sau maglev. Propulsia este de obicei realizată de o locomotivă."
    },
    {
        "id": "07r04",
        "description": "Autocamionul, sau mai simplu camionul, este un autovehicul de dimensiuni mari, prevăzut cu platformă sau cu benă, folosit în transporturi de materiale, de mărfuri etc. în greutate de peste două tone. Autocamionul este un vehicul capabil să transporte mărfuri singur, autonom, și diferă de alte vehicule destinate transporului rutier de mărfuri prin faptul că are motricitate proprie. Acest articol va prezenta numai camioanele obișnuite, fără a include autovehiculele cu destinație specială, cum ar fi autospecialele destinate stingerii incendiilor, cele destinate colectării deșeurilor menajere, etc. Autocamionul este numit și TIR, prescurtarea de la Transport Internațional Rutier."
    },
    {
        "id": "07kfm",
        "description": "Tramvaiul este un vehicul feroviar urban destinat, de obicei, transportului de pasageri."
    },
    {
        "id": "0ddnl",
        "description": "Feribotul este o navă cu sau fără propulsie proprie, de construcție specială utilizată pentru transportul locomotivelor și vagoanelor de cale ferată, autocamioanelor, automobilelor și în general a oricărui vehicul greu peste un râu, fluviu, lac sau strâmtori și canale dintr-un spațiu marin.\nExploatarea unei linii de feribot necesită și instalații de racordare specială pentru fiecare punct de acostare, cu ajutorul căreia se recuperează diferența de nivel între platforma cheiului și puntea navei feribot, datorită variațiilor de nivel ale apei sau pescajului navei.\nFeribotul este prevăzut cu mai multe linii de cale ferată montate pe punți și tancuri de balast pentru echilibrare în timpul operațiunilor de încărcare\/descărcare."
    },
    {
        "id": "0f6pl",
        "description": "Troleibuzul este un vehicul electric de transport călători în comun. Acest vehicul folosește, de cele mai multe ori, același șasiu și o caroserie asemănătoare ca și un autobuz, totuși troleibuzul nu este propulsat de un motor termic, ci de un motor electric. Curentul necesar funcționării motorului este furnizat de două linii aeriene de contact, numite și bifilare. Trebuie să se facă deosebirea dintre troleibuze și autobuzele electrice care funcționează pe baza curentului electric al bateriilor."
    },
    {
        "id": "09g5h",
        "description": "O navă spațială este o navă, o sondă, un vehicul sau o mașinărie proiectată pentru zboruri spațiale."
    },
    {
        "id": "013xl3",
        "description": "Un pernopter numit și navă pe pernă de aer sau aeroglisor este o navă care se deplasează deasupra apei sau solului planând pe o pernă de aer creată sub carenă cu ajutorul unor ventilatoare puternice. Această pernă este formată de jeturi de aer refulat în cantitate mare și cu presiune de o instalație turbo-suflantă.\nJeturile de aer sunt dirijate spre suprafața apei printr-o duză inelară așezată la periferia navei. Perna de aer are grosimi de 0,5-5 m, funcție de tonajul navei, viteză, suprafața de glisare etc. Deplasarea pe orizontală se obține printr-un sistem propulsor cu elice aeriană, sau cu un sistem de propulsie reactiv cu jet. Viteza unei astfel de nave poate fi de 100-200 km\/h.\nNavele cu pernă de aer prezintă avantaje multiple cum ar fi viteză mare de deplasare, rezistență și consum mic de combustibil, posibilitatea de a trece peste zone cu adâncimi mici sau teren uscat accidentat.\nNavele de dimensiuni mici sunt utilizate la transportul de pasageri, patrulare, pază, pe distanțe scurte și medii în apropierea coastei și pe canale, servicii de ambulanță, competiții sportive, iar modelele mai mari, pentru operațiuni militare, transportul de autoturisme și pasageri, cisterne cu diverși combustibili și echipament greu în medii dificile și greu accesibile pentru alte tipuri de nave."
    },
    {
        "id": "074d1",
        "description": "Submarin sau submersibil este o navă care are posibilitatea navigației mixte, la suprafață și în imersiune. Termenul de submarin desemnează în special navele militare în scopul camuflării unui atac, iar submersibil - navele civile de cercetare submarină, intervenție și lucrări la mare adâncime, transport."
    },
    {
        "id": "057gn",
        "description": "Un monovolum este un tip de automobil cu o formă similară unui microbuz, cu diferența că este destinat uzului personal. Monovolumele sunt mai înalte decât berlinele, hatchback-urile sau break-urile și sunt proiectate pentru un spațiu interior maxim."
    },
    {
        "id": "0342h",
        "description": "Chitara ori ghitara este un instrument muzical cu coarde ciupite. Ea are un gât lung, delimitat cu ajutorul tastelor, și o cutie de rezonanță ale cărei ambe fețe sunt plane. În lateral, se formează „umerii” caracteristici, rotunzi, care dau corpului forma cifrei 8. Acordajul standard în cvarte perfecte aduce cu cel al instrumentelor din familia violei.\nChitara joacă un rol important în numeroase genuri muzicale aparținând folclorului, dar îndeosebi muzicii de consum. Între aceste genuri, se numără muzica blues, country, folk, flamenco, jazz, rock și pop. Practica contemporană include chitara cu șase corzi în muzica cultă astfel: repertoriul specific este cântat la chitară „clasică”, muzica veche, în lipsa unui instrument mai potrivit, se execută la chitară cu corzi de oțel, iar muzica contemporană se va executa la ambele, în funcție de indicațiile din partitură. La chitară se poate cânta folosindu-se exclusiv proprietatea acustică a corpului chitarei sau folosindu-se un amplificator ce crește în intensitate și modelează, în funcție de preferințele chitaristului, semnalul captat de dozele electromagnetice montate în apropierea corzilor."
    },
    {
        "id": "0319l",
        "description": "Cornul francez este un instrument muzical din grupul suflătorilor de alamă.\nUn corn fără valve este denumit corn de vânătoare sau „corn natural”.\nValvele care izolează diferite secțiuni au fost inventate la începutul secolului XIX. Ele pot fi rotative sau cu piston."
    },
    {
        "id": "02hnl",
        "description": "Reprezentarea unei baterii.\n1. tobă mare – en. bass drum\n2. cazan – en. floor tom\n3. tobă mică – en. snare drum\n4. tom-tom – en. tom\n5. fuscinel – en. hihat, Charleston\n6. alte cinele\nBateria reprezintă un instrument muzical de percuție complex, format din mai multe percuții acționate de o singură persoană, numită baterist. Componentele sunt așezate în fața sau în laterala instrumentistului așezat pe un scaun, într-o structură tip care permite acționarea simultană a maxim patru percuții. Se folosesc mâinile și picioarele pentru acționarea instrumentelor componente. Mâinile se servesc de „baghete” din lemn sau metal, al căror capăt cu care se acționează este sau nu învelit într-un material mai puțin rigid, măturele sau se pot folosi mâinile goale, în vreme ce tălpile acționează două-trei pedale.\nBateria include un număr de tobe, cinele și diverse alte instrumente, după gustul și necesitățile instrumentistului sau muzicii."
    },
    {
        "id": "013y1f",
        "description": "Orga este un instrument muzical cu claviatură în care sunetul este produs de aerul care vibrează la trecerea prin tuburi de diferite dimensiuni. Orga este, de regulă, un instrument imobil de mari dimensiuni, cu sute de tuburi, construit special pentru încăperea în care se află. Există însă și orgi portabile, de dimensiuni mai mici. Orga are un statut aparte între instrumentele muzicale: este cunoscută mai ales ca instrument de cult, fiind întâlnită în general în bisericile creștine catolice sau protestante. Orgi există însă și în săli de concerte sau în case particulare."
    },
    {
        "id": "0l14j_",
        "description": "Flautul este un instrument muzical de suflat. Înălțimea sunetelor produse de flaut este variată prin astuparea și eliberarea găurilor ori închiderea și deschiderea clapelor sale."
    },
    {
        "id": "05r5c",
        "description": "Pianul este un instrument muzical foarte răspândit, în care sunetul este produs de corzi metalice fixate pe o placă de rezonanță din lemn, lovite de ciocănele acoperite cu pâslă, prin intermediul unei claviaturi. Pianele moderne au corzile montate într-un cadru metalic, de obicei turnat din fontă și finisat cu lac și pulbere de bronz. Acesta are rolul de a rezista tensiunii mari exercitate de corzi, care altfel ar deforma structura din lemn a pianului."
    },
    {
        "id": "0mkg",
        "description": "Acordeonul este un instrument muzical manual, constând dintr-un burduf atașat la două rame de formă dreptunghiulară, pe care sunt montate butoane, sau la unele tipuri, clape asemănătoare celor de la pian. O persoană poate cânta la acordeon trăgând și împingând burduful, făcând ca aerul să treacă prin conducte metalice, denumite tubușoare. Acest flux de aer face tubușoarele să vibreze, fapt care produce sunete. În 1854, Anthony Faas din Pennsylvania brevetează acordeonul. Cel care cântă la acordeon produce diferitele note apăsând butoanele și clapele. Tubușoarele și butoanele care controlează notele joase se află, din perspectiva celui care cântă la acordeon, pe partea stângă a burdufului, iar cele care controlează notele înalte se află pe partea dreaptă. Principalele două tipuri de acordeon sunt cele cu acțiune simplă și cele cu acțiune dublă. La acordeoanele cu acțiune simplă, fiecare buton produce două note, una când se trage burduful și una când se împinge. În cazul acordeoanelor cu acțiune dublă, fiecare clapă sau buton produce aceeași notă și la împingere și la tragere. Cel mai cunoscut tip de acordeon, acordeonul-pian este un acordeon cu acțiune dublă. Acordeonul-pian are un șir de clape asemănătoare celor întâlnite la pian, în locul butoanelor de pe partea dreaptă. Un instrument asemănător acordeonului numit Handäoline, a fost inventat la Berlin în deceniul 3 al secolului XIX. Cyril Demian a brevetat primul acordeon propriu-zis în anul 1829, la Viena. Primele acordeoane aveau zece butoane melodice și două butoane pentru bas. Versiuni ulterioare au adăugat mai multe butoane, permițând muzicienilor să producă o varietate chiar mai mare de note și sunete. Acordeonul-pian a fost dezvoltat în deceniul 6 al sec.XIX. Concertina este un instrument mic, hexagonal, asemănător acordeonului. Este produs în versiuni cu acțiune simplă și cu acțiune dublă. Sir Charles Wheatstone a inventat concertina în 1829. Acesta a fost inspirat de modul în care funcționează sheng-ul, o veche muzicuță chinezească."
    },
    {
        "id": "04gc2",
        "description": "În România, avocatul este persoana licențiată în știinte juridice care, ulterior, este admisă în profesie, în baza unui examen organizat de baroul în care intenționează să profeseze. După admiterea în profesie, avocatul poartă titlul profesional de avocat stagiar, urmând a fi înscris pe Tabloul avocaților stagiari. La înscrierea în barou, avocatul depune un jurământ într-un cadru solemn. După efectuarea stagiului obligatoriu de 2 ani, avocatul stagiar trebuie să susțină un examen de definitivat organizat de barou, în urma căruia avocatul este înscris pe Tabloul avocaților definitivi.\nÎn principal, activitatea avocatului se realizează prin consultații cu caracter juridic și prin asistență sau reprezentare în fața instanțelor judecătorești sau a altor organe de jurisdicție.\nÎn exercitarea profesiei, avocatul este independent și se supune numai legii, statutului profesiei și codului deontologic. El promovează și apără drepturile, libertățile și interesele legitime ale omului.\nDeși avocații au o formare juridică generală, complexitatea tot mai mare a aspectelor de drept, generată de evoluția societății, a impus specializarea acestora pe diferite ramuri de drept sau pe categorii de activități:"
    },
    {
        "id": "05t4q",
        "description": "Medicul este o persoană care se ocupă cu prevenția, recunoașterea, terapia și urmările bolilor și accidentelor. O doctoriță este o femeie medic.\nNumărul mare al bolilor, precum și numărul mare al posibilităților de tratare a lor a determinat împărțirea medicini umane în mai multe specialități, unde stomatologia ocupă o poziție aparte.\nÎn limbajul de specialitate apare frecvent termenul de iatrogen de origine greacă: ιατρός, ιατήρ = provocat de tratament medical."
    },
    {
        "id": "0mn6",
        "description": "Un arhitect este o persoană care se ocupă de proiectarea, design-ul și controlul calității unei clădiri. Cuvântul „arhitect” provine din latinescul „architectus”, care derivă din grecescul arkhitekton.\nÎn sens larg, arhitectul este persoana care traduce nevoile omului în realitate, prin construcție. Un arhitect trebuie să cunoască neapărat legile de construcție pe care trebuie să le aplice și să se conforme. Un anume grad de cunoaștere este necesar pentru a nu omite necesități elementare și să nu se creeze ambiguitate, confuzie. Arhitecții trebuie să înțeleagă diferitele soluții propuse de constructor sau de beneficiar astfel încât să aleagă cea mai bună cale de a realiza clădirea.\nArhitectul este omul de legătură dintre beneficiar, constructor, ofertanții de tehnologii și materiale, și diverși specialiști care sunt implicați în realizarea unei construcții. Dintre acești specialiști se pot enumera inginerul de rezistență, inginerul de instalații sanitare și termice, inginerul de instalații electrice, inginerul HVAC, inginerul topometrist, inginerul geodez. Arhitectul dincolo de latura creativă și imaginativă trebuie să țină sub control și să administreze toate detaliile fără însă a le cunoaște în mod obligatoriu. Arhitectul trebuie să fie un bun manager."
    },
    {
        "id": "09jwl",
        "description": "Muzicianul este o persoană cu pregătire și cunoștințe speciale, care compune sau execută compoziții muzicale sau care cunoaște arta muzicală și poate aprecia muzica."
    },
    {
        "id": "01pxg",
        "description": "Chimistul este un om de știință cu pregătire în domeniul chimiei. Chimiștii studiază compoziția materiei și proprietățile sale: densitatea, aciditatea etc. Totodată, aceștia descriu cantitativ rezultatul studiilor lor, despre proprietăți atomice, cu detalii despre moleculele unor compuși și atomi care le compune. Mai măsoară proprietățile substanțelor, reacțiile chimice, și alte proprietăți chimice mai puțin cunoscute de orice om de rând.\nChimiștii își folosesc cunoștințele pentru a afla compoziția și proprietățile unor substanțe speciale și puțin cunoscute. Pregătire similară chimiștilor au specialiști in știița materialelor."
    },
    {
        "id": "01c72t",
        "description": "Un compozitor este o persoană care compune muzică. Tradițional, acest termen se referea la cineva care „scria“ muzică sub formă de partituri muzicale, permițînd altora să o interpreteze. Compozitorul se diferenția de interpret, cel din urmă executând muzică. Totuși, o persoană este compozitor dacă a creat muzica, indiferent dacă a scris sau nu o partitură muzicală. De exemplu, un compozitor poate interpreta compoziția sa unei alte persoane care să-i scrie partitura muzicală. Genurile muzicale moderne nu condiționează interpretarea artistică de existența unei partituri muzicale. Cu toate acestea compozitorul nu trebuie confundat cu orchestratorul piesei muzicale sau cu producătorul executiv al înregistrării audio. În toate genurile muzicale, compozitorul este creatorul compoziției muzicale și, de cele mai multe ori, primul interpret al acesteia.\nDiferențierea dintre compozitor și alți profesioniști din muzică este importantă pentru a se putea stabili cine deține și exercită drepturile de autor, respectiv drepturile conexe dreptului de autor. De-a lungul evoluției muzicii clasice în Europa, crearea pieselor muzicale nu a avut inițial o importanță mai mare decât interpretarea acestora. Protecția compozițiilor muzicale nu avea decît o importanță mică, iar compozitorii nu aveau nimic împotriva modificării propriilor creații de către alții, în scopul interpretării acestora. În timp însă, partitura muzicală a compozitorului a ajuns să fie considerată ca instrucțiune strictă, astfel încât interpretarea sa nu devieze, fără un motiv convingător. Astăzi, Legea romana a drepturilor de autor recunoaște Compozitorului o serie de drepturi morale și o serie de drepturi patrimoniale asupra compoziției muzicale."
    },
    {
        "id": "05wgy",
        "description": "Pediatria este o specialitate medicală care se ocupă cu studiul și tratarea bolilor întâlnite la copii. Tratamentul acestor boli este diferit față de cel al adulților. Specialiști sunt medicii pediatri."
    },
    {
        "id": "099md",
        "description": "Militarii alcătuiesc armata care reprezintă forța militară a unui stat sau a unei alianțe de state, cu rol de apărare a granițelor, sau de atac în afara lor. Folosirea acestei forțe pentru a instaura și menține o formă de guvernământ dictatorială se numește dictatură militară."
    },
    {
        "id": "01d380",
        "description": "Bormașina este denumirea colocvială pentru mașină de găurit, o mașină unealtă care găurește prin așchiere piesele cu ajutorul unui burghiu și este acționată de un motor electric.\nMajoritatea bormașinilor actuale prin schimbarea capului mobil pot îndeplini funcții multiple precum de autofiletantă, freză sau acționând un buton pot să-și schimbe funcția în ciocan percutor."
    },
    {
        "id": "03l9g",
        "description": "Un ciocan este o unelată de lovire, care în forma de bază constă dintr-un mâner și un \"cap\" de o anumită greutate. Centrul de greutate este aproape de cap. Prin efectele inerției și de pârghie puterea loviturii efectuate de mâna umană este întărită semnificativ. Mânerul prelungește pârghia brațului și permite accelerarea uneltei din încheietura mâinii mult peste viteza brațului. Energia cinetică a capului ciocanului se transmite obiectului lovit, efectuând deformarea, distrugerea sau mișcarea acestuia. În cazul obiectelor care rezistă loviturii energia se transformă în caldură."
    },
    {
        "id": "01lsmm",
        "description": "Foarfecele este o unealtă sau mașină unealtă, a cărei parte activă este formată din două lame alăturate, cu tăișurile în același plan și mișcările relative de translație sau de rotație în sensuri opuse. Este utilizat la tăierea diferitelor materiale. Procesul de tăiere este efectuat prin introducerea materialului între lamele foarfecelui, care pot fi acționate manual sau mecanic."
    },
    {
        "id": "04nmy9",
        "description": "Cecul este un instrument de plată prin care titularul unui cont dă o instrucțiune băncii sale de a pune la dispoziție o anumită sumă de bani unei alte entități, persoană fizică sau juridică."
    },
    {
        "id": "06qrr",
        "description": "Termenul de băutură răcoritoare se referă în special la băuturile carbogazoase sau necarbogazoase obținute din concentrați, deși în sens larg desemnează orice băutură care nu conține alcool. Cele mai populare sortimente de băuturi răcoritoare sunt cola, apa minerală, limonada sau oranjada."
    },
    {
        "id": "0dt3t",
        "description": "Furculița este un tacâm folosit pentru servirea mâncărurilor, de obicei cele solide dar permeabile. Este formată dintr-un mâner, de obicei dintr-un metal inoxidabil, care se termină cu doi până la patru dinți. În Asia, în mod special Asia de Est și de Sud-est, furculițele sunt rar folosite, în locul lor fiind folosite bețisoarele specifice zonei."
    },
    {
        "id": "0cdn1",
        "description": "Hamburgerul este un sandviș care constă dintr-o chiftea de carne tocată, în general este servită cu diverse legume și sosuri, într-o chiflă tăiată, deseori coaptă special pentru acest scop. Chifteaua se face în general din carne tocată de vită, la care se adaugă condimente, și se frige pe grătar sau în vas teflonat fără grasime. Este un produs fast-food tradițional din Statele Unite, unde se consumă mari cantități de carne de vită."
    },
    {
        "id": "024gjb",
        "description": "Lista meniu cuprinde totalitatea preparatelor de bucătărie, cofetărie - patiserie și a băuturilor alcoolice și nealcoolice pe care o unitate turistică le pune la dispoziția consumatorului. În lista meniu se vor menționa cantitățile fiecărui produs în parte. Unitățile turistice cu hotel au o listă specială pentru mic dejun și una pentru serviciul la cameră"
    },
    {
        "id": "026lrs",
        "description": "Șervețelul este o bucată dreptunghiulară sau pătrată din pânză sau hârtie subțire, care servește la ștersul mâinilor și a gurii, după o masă. Este deobicei mic și pliat. Poate fi depozitat într-un suport pentru șervețele."
    },
    {
        "id": "0cmx8",
        "description": "Lingura este un tacâm format dintr-o cupă mică și puțin adâncă și un mâner, mai mult sau mai puțin lung, folosit în principal pentru servirea alimentelor sau băuturilor lichide sau semilichide dar și pentru măsurarea și amestecarea elementelor. Poate fi făcută din metal, din lemn sau chiar din plastic."
    },
    {
        "id": "01c6xf",
        "description": "Prin apă potabilă se înțelege apa destinată consumului uman. Aceasta poate fi:\n⁕orice tip de apă în stare naturală sau după tratare, folosită pentru băut, la prepararea hranei ori pentru alte scopuri casnice, indiferent de originea ei și indiferent dacă este furnizată prin rețea de distribuție, din rezervor sau este distribuită în sticle ori în alte recipiente;\n⁕toate tipurile de apă folosită ca sursă în industria alimentară pentru fabricarea, procesarea, conservarea sau comercializarea produselor ori substanțelor destinate consumului uman.\nÎn România apa potabilă este definită și reglementată prin Legea nr. 458 din 8 iulie 2002 - privind calitatea apei potabile, completată și modificată prin Legea nr. 311 din 28 iunie 2004.\nLa nivelul Uniunii Europene, apa potabilă este reglementată prin Directiva 98\/83\/CE privind calitatea apei destinate consumului uman."
    },
    {
        "id": "02vqfm",
        "description": "Cafea [ˈkafe, kaˈfeː] este o băutură de culoare neagră ce conține cofeină care se obține din boabe de cafea prăjite și măcinate conținând vitamina PP.\nBoabele de cafea sunt fructele unor plante din familia Rubiaceae cu două varietăți mai importante Coffea arabica și Coffea canephora, prima având boabe de calitate superioară. Calitatea cafelei e influențată și de locul de cultivare, depozitare și prăjire a boabelor de cafea.\nCafeaua este produsă în peste 50 de țări de pe glob. Logofătul Ioan Tăutu este, probabil, primul importator al cafelei în Moldova."
    },
    {
        "id": "02859d",
        "description": "Frunzele sunt lăsate să se oxideze complet, procesul durând între 2 săptămânâni și o lună, după ce au fost parcurse etapele de veștejire și rulare. Apoi, intervine procesul de stopare a oxidării, de eliminare a umezelii și sortarea frunzelor în funcție de gradul de fărâmițare."
    },
    {
        "id": "09cx8",
        "description": "Degetul este extremitatea mobilă, compus din trei sau două falange, care se află la sfârșitul mâinii sau tălpii piciorului. Fiecare mână sau picior are, în mod normal, cinci degete:\n⁕Degetul mare sau police, deget opozabil;\n⁕Degetul arătător sau indice;\n⁕Degetul mijlociu sau mediu;\n⁕Degetul inelar;\n⁕Degetul mic.\nFiecare deget are deasupra falangei distale o unghie."
    },
    {
        "id": "09w5r",
        "description": "Membrul inferior sau membrul pelvin este o regiune anatomică aflată în partea inferioară a trunchiului uman, servind pentru locomoție și este alcătuită din patru segmente: șold, coapsă, gambă și picior. Șoldul corespunde articulației coxofemurale. Coapsa este cuprinsă între articulația coxofemurală și genunchi. Gamba este cuprinsă între genunchi și gleznă. Piciorul reprezintă porțiunea distală a membrului inferior.\nOasele membrului inferior se divid, în două grupe: centura membrului inferior și oasele membrului inferior liber. Centura membrului inferior se compune din cele două oase coxale. Oasele membrului liber sunt situate la nivelul segmentelor membrului inferior: la coapsă se găsesc femurul și patela, la gambă tibia și fibula, iar la picior se află tarsul, metatarsul și oasele degetelor."
    },
    {
        "id": "0hz0h",
        "description": "Dintele este un organ osos, dur, albicios, în general compus dintr-o coroană liberă și una sau mai multe rădăcini implantate în cavitatea bucală, mai precis în osul alveolar al oaselor maxilare, și destinat îndeosebi la tăierea, la zdrobirea și la măcinarea alimentelor."
    },
    {
        "id": "031n1",
        "description": "Piciorul este o structură biologică aflată la extremitatea membrelor inferioare care se găsește la multe animale.\nOmul folosește piciorul pentru stațiunea și locomoția bipedă. Structura picioarelor și cea a mâinilor omenești reprezintă, din punct de vedere anatomic, variații ale unei structuri pentaradiale, la fel ca la multe alte vertebrate. Mâinile și picioarele sunt structurile osoase cele mai complexe din corp.\nScheletul piciorului este format din:\n⁕oasele tarsiene, grup format din șapte oase\n⁕oasele metatarsiene, grup format din cinci oase\n⁕falangele cu paisprezece oase"
    },
    {
        "id": "06pj2k",
        "description": "Buzele sunt o parte vizibilă a gurii la oameni și anumite animale. Buzele sunt moi, mobile și servesc drept deschidere pentru consumul alimentar și în articularea de sunete și cuvinte. Buzele omului sunt un organ senzorial tactil și pot fi erogene atunci când este utilizat la sărutat și în alte acte de intimitate."
    },
    {
        "id": "0283dt1",
        "description": "Cavitatea bucală, gura, orificiul oral sau orificiul bucal, este segmentul inițial, cranial, al tubului digestiv la mamifere și om. Fiind o deschidere a corpului care este delimitată lateral de obraji, superior de palat, inferior de planșeul bucal.\nComunică cu exteriorul prin orificiul bucal gura și cu faringele prin istmul faringian, având rolul de rezonant sonor pentru vocea produsă de coardele vocale, în parte rol în respirație și funcția cea mai importantă este calea de introducere a hranei, la păsări fiind reprezentat prin cioc iar la mamifere prin gură."
    },
    {
        "id": "03q69",
        "description": "Părul reprezintă toatalitatea firelor subțiri, producții de origine epidermică și de natură cornoasă care cresc pe tegumentul mamiferelor. Ele au rol protector.Părul este format, ca și la unghii, de o compoziție dură de proteine numit cheratină."
    },
    {
        "id": "0dzd8",
        "description": "Gâtul este segmentul care leagă capul de trunchi. Are o regiune posterioară sau nucală, alcătuită din elemente somatice - mușchi, oase, articulații -, și alta anterioară, gâtul propriu-zis, care, pe lângă elementele somatice - mușchi, fascii și osul hioid - conține și viscere - laringe, trahee, esofag, tiroidă etc. Cele două regiuni se mai numesc și regiuni cervicale : posterioară și anterioară."
    },
    {
        "id": "0fjkt",
        "description": "Limba este un organ musculos, acoperit de mucoasă, foarte mobil, cu sensibilitate tactilă mare, aflat în cavitatea bucală a animalelor și omului. Are rol în prehensiunea alimentelor, în masticație, deglutiție. Prin faptul că este dotată cu un tip special de chemoreceptori, este considerată \"organul simțului gustativ\", dar are un rol imporatant și în olfacție. La om și primate are rol și în fonație."
    },
    {
        "id": "039xj_",
        "description": "O ureche este un organ folosit de un animal sau om pentru a detecta sunete. Termenul se poate referi la întreg sistemul responsabil pentru colectarea și procesarea primitivă a sunetului, sau doar la partea vizibilă a acestuia. Nu toate animalele au urechi în aceași zonă a corpului.\nMamiferele, inclusiv omul, au două urechi, dispuse pe fiecare parte a capului.\nUrechea exterioară este partea externă a urechii. Partea vizibilă a urechii, numită pavilion sau concă auriculară, captează undele sonore din aer și le transmite prin canalul auditiv spre urechea interioară. Multe mamifere pot să-și miște pavilionul pentru a-și concentra auzul într-o anumită direcție, la fel cum fac cu ochii. Oamenii și-au pierdut această abilitate. Trecând prin canalul auditiv, undele sonore pun în mișcare membrana timpanică aflată pe intrarea urechii medii.\nUrechea medie este delimitată spre exterior de membrana timpanică. În cavitatea acesteia se află trei oscioare, fiecare dintre ele cu o formă caracteristică.\nMamiferele sunt unicele ființe care au trei oase în ureche. Nicovala și scărița provin din oasele maxilarului, și permit o detecție mai delicată a sunetului."
    },
    {
        "id": "0k65p",
        "description": "Mâinile sunt cele două extremități prehensile și prevăzute cu degete ale membrelor superioare umane. Fiecare deget posedă o unghie, formată din cheratină. Mâna este principalul organ al manipulării. Vârful degetelor este una dintre zonele cu cele mai multe terminații nervoase din organism și este principala sursă de informație tactilă din mediul extern.Ca și în cazul celorlalte organe perechi, fiecare mână este controlată de emisfera creierului opusă părții corpului în care se află. Întotdeauna între mâini va exista o dominantă care este însărcinată cu scrisul, cu cu alte treburi care necesită precizie și migăleală. A fi dreptaci sau stângaci este o trăsătură personală.\nMâinile omului au început să se dezvolte acum cca 380 milioane de ani din înotătoarele unui strămoș al actualului pește dipnoi."
    },
    {
        "id": "0k0pj",
        "description": "Nasul în anatomie înseamnă un organ al vertebratelor care este compus din orificiul nărilor și cavitatea nazală.\nLa om ca și la celelalte mamifere, nasul este situat în centrul feței sau în vârful botului, după cavitatea nazală urmând faringele unde se întâlnește calea respiratorie cu calea digestivă."
    },
    {
        "id": "027n3_",
        "description": "Sprânceana este fâșia păroasă arcuită care se găsește deasupra orbitei ochiului la circa 2 centimetri de ochi. Omul și majoritatea primatelor le prezintă dar și alte mamifere."
    },
    {
        "id": "04hgtk",
        "description": "Capul ca termen din punct de vedere anatomic înseamnă partea anterioară a unui animal, sau partea cea mai superioară a unui om, la vertebrate în craniu este adăpostit creierul.\nÎntre animalele pluricelulare primitive sunt unele ca de exemplu Celenteratele care nu au cap\nLa om, capul cuprinde majoritatea organelor de simț și sistemul nervos central.\nEl este susținut de coloana vertebrală și acoperit cu păr. Este protejat de oasele craniului. La nivelul capului se află organele de debut ale aparatelor respirator precum și ale aparatului digestiv. Principalele simțuri care se regăsesc în organe aflate la nivelul capului sunt văzul, auzul, gustul, mirosul."
    },
    {
        "id": "014sv8",
        "description": "Ochiul este un organ a cărui principală funcție este cea de a detecta lumina. Se compune dintr-un sistem sensibil la schimbările de lumină, capabil să le transforme în impulsuri nervoase. Ochii cei mai simpli nu fac altceva decât să detecteze dacă obiectele din jur sunt luminate sau obscure. Cei mai complecși folosesc la percepția vizuală.\nOchii compuși se găsesc la artropode și sunt formați din mai mulți ochi simpli care permit formarea unei vederi panoramice în mozaic.\nLa majoritatea vertebratelor și câteva moluște, ochiul funcționează prin proiectarea imaginilor pe o retină sensibilă la lumină, de unde se transmite un semnal spre encefal prin intermediul nervului optic. Ochiul are o formă sferică, este umplut de o substanță transparentă, gelationoasă numită umoare vitroasă, are o lentilă de focalizare numită cristalin și, adeseori, un mușchi numit iris, care reglează cantitatea de lumină care intră."
    },
    {
        "id": "0176mf",
        "description": "Cureaua este un element de vestimentație, care reprezintă o bandă din piele, textilă sau formată din bucăți metalice întrepătrunse, ale cărei capete se prind cu o închizătoare de metal sau, mai rar, de plastic. În prezent, este folosită pentru a strânge pantalonii la brâu, mai ales pantaloni jeans și la dungă. În trecut, era folosită și pentru a strânge vesta la talie, mai aproape de piept.\nNoțiunea de curea mai cuprinde:\n⁕în vestimentație:\n⁕fâșie de piele, material plastic, pânză cu ajutorul căreia se fixează pe picior diferite tipuri de încălțăminte.\n⁕fâșie de piele, material plastic ce se folosește la rochii în loc de cordon.\n⁕în alte domenii:\n⁕bandă de metal, piele, material plastic cu care se fixează ceasurile pe mână.\n⁕cureaua de transmisie cu ajutorul căreia se poate transmite mișcarea de rotație de la un scripete la altul sau de la un arbore de mașină la altul.\n⁕o fâșie lungă și îngustă de pământ."
    },
    {
        "id": "032b3c",
        "description": "O jachetă este un articol de îmbrăcăminte pentru partea superioară a corpului. O jachetă de obicei are mâneci și se încheie în față. O jachetă este, în general, mai ușoară, mai strânsă pe corp și mai puțin călduroasă decât un palton, care este îmbrăcăminte de exterior. Unele jachete sunt la modă, în timp ce altele servesc ca îmbrăcăminte de protecție."
    },
    {
        "id": "06rrc",
        "description": "Pantoful este un obiect de încălțăminte purtat în principal în exterior. Rolul principal al pantofilor este de a proteja talpa picioarelor de suprafața pe care se circulă. Alte roluri ale pantofilor sunt de a proteja picioarele de frig, căldură, umezeală și accidentări.\nDesignul pantofilor s-a schimbat în timp, de la cultură la cultură, la începuturi acesta fiind proiectat doar cu câteva șnururi pentru a sta pe picior. Elementele ulterioare de modă au dat naștere unor stiluri noi, precum pantofi cu toc și fără. Încălțămintea contemporană diferă în stil, complexitate și cost."
    },
    {
        "id": "01b638",
        "description": "Gheata este un tip de încălțăminte confecționată din piele sau din materiale sintetice care imită pielea, acoperind piciorul până deasupra gleznei. Majoritatea ghetelor au un toc ușor de distins față de restul tălpii, chiar dacă acestea sunt împreunate. În mod tradițional, acestea sunt confecționate din piele sau cauciuc, dar ghetele moderne sunt create dintr-o varietate de materiale. Ghetele au rolul de a proteja piciorul de zăpadă, apă sau noroi, dar, uneori, au și un rol vestimentar."
    },
    {
        "id": "013s93",
        "description": "Tricoul este un articol de îmbrăcăminte, de obicei cu mâneci scurte, care se îmbracă direct pe corp. Tricourile cu guler și nasturi mai poartă denumirea de polo. Inițial a fost un articol de îmbrăcăminte de corp din bumbac sau lână și care era în mod obișnuit de culoare albă dar în ultimele decade prin moda americană a devenit pe întreg mapamondul un articol de îmbrăcăminte de vară, multicolor, cu desene și mesaje. Tricourile sunt des folosite în sport."
    },
    {
        "id": "0fly7",
        "description": "Blugii sunt pantaloni strâmți făcuți dintr-un material numit Denim, rezistenți, în general având culoare albastră."
    },
    {
        "id": "01rkbr",
        "description": "O cravată este un accesoriu al îmbrăcămintei, constând dintr-o fâșie de țesătură trecută în jurul gâtului, sub gulerul unei cămăși, și care se înnoadă în față. Nodul cravatei ascunde nasturele gulerului cămășii, iar fâșia textilă atârnă liber peste bust. Există diferite noduri de cravată. Nodul poate să fie strâns sau slăbit. Cravatele incluse în uniformele militare sunt prevăzute, de obicei, cu buton rapid, nodul fiind permanent.\nȚesătura cravatei poate fi într-o singură culoare sau pe ea pot figura diferite motive grafice și \/ sau culori.\nCravata face parte din garderoba masculină standard, dar se întâmplă ca unele femei să o poarte. Există mai multe lărgimi ale cravatelor, de la 4 cm la 9,5 cm.\nEvantaiul prețurilor este extrem de larg, de la câțiva euro, până la vreo sută de euro, prețul fiind legat de costul real al cravatei, de prestigiul fabricantului, de modul de comercializare și de design."
    },
    {
        "id": "01d40f",
        "description": "Rochia este un obiect de îmbrăcăminte purtat în general de femei."
    },
    {
        "id": "01nq26",
        "description": "Ciorapul ca și șoseta este un articol de îmbrăcăminte care acoperă laba piciorului cu scopul de a o feri de frig, de a opri transpirația, de a o ocroti de zgârieturi și murdărie, și pentru a evita formarea de bătături din cauza frecării pielii piciorului cu încălțămintea."
    },
    {
        "id": "07mhn",
        "description": "Pantalonul este un articol de îmbrăcăminte foarte folosit care acoperă, de la mijloc în jos, corpul și fiecare picior în parte. Există pantaloni cu curea, buzunare, fermoar, nasturi etc."
    },
    {
        "id": "0174n1",
        "description": "O mănușă este o piesă de vestimentație care acoperă întreaga mână."
    },
    {
        "id": "02h19r",
        "description": "Eșarfa este un obiect de îmbrăcăminte care, în afară de funcția sa estetică, este destinată să protejeze gâtul contra intemperiilor, îndeosebi de frig și de vânt.\nEșarfa se prezintă, în general, ca un dreptunghi alungit dintr-un material textil, care se înfășoară în jurul gâtului sau se așază pe umeri.\nSe deosebește de fular și de cravată prin formă și prin dimensiuni."
    },
    {
        "id": "01n4qj",
        "description": "Cămașa este un articol de îmbrăcăminte care acoperă partea superioară a corpului,este confecționată din pânză și se încheie cu nasturi sau capse și se îmbracă peste piele sau maiou."
    },
    {
        "id": "01xyhv",
        "description": "Un costum este un ansamblu de îmbrăcăminte, care include o cămașă, pantaloni\/rochie, un sacou, de foarte multe ori o cravată și, uneori, o vestă. De obicei,costumele sunt confecționate din bumbac,stofă, satin dar și alte materiale textile.\nSituații care necesită purtarea costumului\nPentru mulți oameni, mai ales în societatea occidentală, purtarea costumului este rezervată pentru ocazii speciale, cum ar fi nunți, înmormântări, și alte evenimente formale. În societatea modernă, ​​costumele au devenit mai puțin frecvente ca o ținută de uzură de zi cu zi. În timpul anilor 1990, filosofia de management dominantă a favorizat ținuta casual pentru angajați deoarece scopul a fost de a încuraja un sentiment de deschidere și egalitarism.\nDeclinul\nDacă în perioada interbelică costumul era o ținută de zi cu zi, spre sfârșitul anilor 1960, costumul a fost scos treptat din costumația zilnică atât în rândul bărbațiilor cât și al femeilor. Acest lucru a fost văzut ca o eliberare din conformitatea perioadelor anterioare. În ziua de astăzi, multă lume poartă costum la locurile de muncă, unde este necesar un cod vestimentar. Printre ocupațiile care necesită cod vestimentar se numără: meseria de avocat, economist, profesor,etc."
    },
    {
        "id": "01767_",
        "description": "Șoseta este un fel de ciorap scurt care acoperă piciorul până deasupra gleznei. Astăzi, șosetele lungi sunt purtate adesea de către femei pentru că sunt la modă și pentru estetică."
    },
    {
        "id": "079f77",
        "description": "Un maiou sau maieu este un articol de lenjerie sau de echipament sportiv, care se îmbracă direct pe corp, acoperind partea superioară a acestuia.\n\nIn anul 1894, cu ocazia Jocurilor Olimpice de la Atena, croitorul roman de origine austriaca Joseph Maiou, inventeaza prima forma a acestei piese vestimentare, design care se dovedeste un succes rasunator. La 100 de ani distanta micutul viitor culturist Alexandru Cosor, descopera la frageda varsta de 9 ani, piesa vestimentara cu puternice valente sportive, in dulapul de lenjerie intima al parintilor. A fost dragoste la prima vedere. Incurajat de aparitia Facebook-ului si manat de tragice tendite narcisiste, tanarul Alex adopta maioul in fiecare aparitie fotografica.\nLucrand zi si noapte, neobosit, pentru a-si sculpta corpul, indarjirea sa tradand nesiguranta unui copil blajin in interior, maioul devine, cu ajutorul lui Cosor, o piesa vestimentara nelipsita din garderoba oricarui bodybuilder modern.\nOare in momentul in care i-a fost suspendat carnetul, tot in maiou era imbracat?"
    },
    {
        "id": "01zzs",
        "description": "CD-ROM-ul a fost dezvoltat în 1985.\nTermenul compact este datorat dimensiunilor sale mici, la standardele actuale. Atunci când a apărut putea fi doar citit și nu putea fi schimbat conținutul, de aceea s-a folosit termenul moștenit de la memoriile nemodificabile ROM. Înregistrarea este făcută de către producător. Există și alte tipuri de aceste discuri, cum ar fi CD-R si CD-RW, care permit utilizatorului obișnuit să facă propriile înregistrări, o dată sau, respectiv, de mai multe ori cu ajutorul unui hardware și software necesar.\nCD-ROM-ul poate stoca orice tip de conținut, de la date generice, video și audio, sau conținut mixt. Playerele normale audio pot reda doar un CD-ROM-ul dacă acesta conține fișiere audio.\nStandardul care reglementează CD-ROM-ul a fost înființat în 1985 de către Sony și Philips."
    },
    {
        "id": "01m2v",
        "description": "Tastatura este o componentă hardware periferică a calculatorului ce permite utilizatorului să introducă în unitatea centralǎ a acestuia date prin apăsarea unor taste. Cele mai folosite tastaturi pe plan mondial sunt cele de tip QWERTY. Un alt tip de tastaturi este tipul QWERTZ. Denumirile vin de la primele șase taste de pe rândul al treilea. Tipul QWERTY se folosește mai ales în țările anglofone, iar celelalte folosesc mai ales tipul QWERTZ.\nTastatura este probabil cel mai vechi dispozitiv de intrare din structura computerelor moderne, ea fiind inventată încă înainte de apariția monitoarelor și a mausului. Fiecare tastă are asociat un număr de identificare care poartă denumirea de \"cod de scanare\". La apăsarea unei taste, tastatura trimite sistemului de calcul codul de scanare corespunzător tastei respective. La primirea codului de scanare de la tastatură, calculatorul face conversia între numărul primit și codul ASCII corespunzător, în logică binară.\nTastatura ia în considerație nu numai apăsarea unei taste, dar și momentul eliberării acesteia, fiecare acțiune fiind înregistrată separat. Există două categorii de taste:"
    },
    {
        "id": "020lf",
        "description": "Mausul, la plural mausuri, este unul dintre cele mai importante dispozitive periferice de introdus comenzi ale computerului modern. A devenit aproape un \"element\" hardware standard al oricărui computer. De obicei mausul este un obiect mic echipat cu una sau mai multe taste, modelat astfel încât să poată fi apucat și mânuit ușor cu mâna. Principiul lui de funcționare se bazează pe recunoașterea de către computer a mișcării sale relativă la suprafața plană pe care este așezat și deplasat.\nMișcarea mausului este detectată de un senzor situat în partea sa inferioară, preluată, digitalizată și apoi printr-o interfață adecvată transmisă computerului la care e atașat. Informația de mișcare a mausului în spațiul bidimensional este convertită tot în mișcare bidimensională a unui cursor identificator-indicator grafic pe ecranul unui monitor. Altfel spus, mișcarea mausului provoacă o mișcare corespunzătoare a cursorului pe suprafața ecranului monitorului, atașat și el calculatorului. Datorită acestei funcțiuni utilizatorul mausului poate decide și indica pe ecranul monitorului orice poziție dorită, ceea ce de obicei este interpretat de către computer drept o introducere de comandă, un element major al interfeței grafice cu calculatorul. De la începutul anilor 1990 mausul împreună cu tastatura și monitorul au devenit pe plan mondial una din cele mai obișnuite interfață om-mașină, prezentă aproape la orice computer."
    },
    {
        "id": "02bc6",
        "description": "O bază de date, uneori numită și „bancă de date”, reprezintă o modalitate de stocare a unor informații și date pe un suport extern, cu posibilitatea extinderii ușoare și a regăsirii rapide a acestora. La prima vedere sarcina poate părea banală. Totuși, în condițiile în care este vorba de a lucra cu milioane de elemente, fiecare putând consta din mari cantități de date care trebuie accesate simultan prin Internet de către mii de utilizatori răspândiți pe întreg globul; și în condițiile când disponibilitatea aplicației și datelor trebuie să fie permanentă, soluțiile bune nu sunt de loc simple.\nDe obicei o bază de date este memorată într-unul sau mai multe fișiere. Bazele de date sunt manipulate cu ajutorul sistemelor de gestiune a bazelor de date.\nCel mai răspândit tip de baze de date este cel relațional, în care datele sunt memorate în tabele. Pe lânga tabele, o bază de date relațională mai poate conține: indecși, proceduri stocate, declanșatori, utilizatori și grupuri de utilizatori, tipuri de date, mecanisme de securitate și de gestiune a tranzacțiilor etc.\nAlte tipuri de baze de date sunt modelul ierarhic, modelul orientat pe obiecte și, mai nou, modelul XML."
    },
    {
        "id": "020s1",
        "description": "În informatică, un fișier este o colecție de orice natură ce cuprinde date, stocate de obicei pe un dispozitiv de stocare numit și „purtător de date”; un echipament modern este de exemplu discul dur. Termenul englez corespunzător fișierului este file, citit \/fail\/. Procedeul și algoritmul folosit pentru alocarea de spațiu unui fișier pe dispozitivul de stocare se numește „alocare de fișiere”. Alocarea asigură accesul utilizatorilor la fișiere și facilitează lucrul cu acestea."
    },
    {
        "id": "02nf_",
        "description": "E-mailul sau poșta electronică desemnează sisteme pentru transmiterea sau primirea de mesaje, de obicei prin Internet. Tot „e-mailuri” se numesc și mesajele individuale trimise prin aceste sisteme. Cuvântul provine din engleză de la electronic mail, poștă electronică. Uneori pentru e-mail se mai întrebuințează și denumirea simplă mail.\nPrimul e-mail a fost trimis în 1971 de către programatorul Roy Tomlinson.\n\nO adresă de e-mail are forma [utilizator]@[domeniu].[TLD], unde [domeniul] este adresa sitului web care acordă serviciul de e-mail, iar [TLD] este extensia de localizare geografică a domeniului. Un exemplu: ionpopescu123@yahoo.com. Semnul tipografic @ se citește pe românește „a rond” și înseamnă \"la\".\nStandardul pentru e-mail este definit în RFC 5322, care stabilește printre altele că e-mailurile sunt compuse din două părți:\n⁕antetul, care include informații precum destinatar, subiect, etc.\n⁕corpul, textul mesajului propriu-zis.\nAntetul conține cel puțin patru câmpuri:\n⁕expeditor - adresa de e-mail a expeditorului mesajului,"
    },
    {
        "id": "03rlt",
        "description": "Termenul Internet provine din împreunarea artificială și parțială a două cuvinte englezești: interconnected = interconectat și network = rețea.\nCuvântul are două sensuri care sunt strâns înrudite, în funcție de context:\n⁕Substantivul propriu „Internet” desemnează o rețea mondială unitară de calculatoare și alte aparate cu adrese computerizate, interconectate conform protocoalelor de comunicare „Transmission Control Protocol” și „Internet Protocol”, numite împreună „stiva TCP\/IP”. Precursorul Internetului datează din 1965, când Agenția pentru Proiecte de Cercetare Înaintate de Apărare - a Ministerului Apărării, Department of Defense sau DoD din SUA a creat prima rețea de computere interconectate sub numele ARPAnet.\n⁕Substantivul comun „internet” desemnează rețele speciale ce interconectează 2 sau mai multe rețele autonome aflate la mare depărtare unele față de altele. Un exemplu de 2 rețele mari, interconectate printr-un internet pentru care folosința acestui nume este justificată: rețelele SIPRNet și FidoNet. Rețelele de tip internet nu trebuie confundate cu super-rețeaua „Internet” de mai sus."
    },
    {
        "id": "02y_9m3",
        "description": "Cloud computing este un concept modern în domeniul computerelor și informaticii, reprezentând un ansamblu distribuit de servicii de calcul, aplicații, acces la informații și stocare de date, fără ca utilizatorul să aibă nevoie să cunoască amplasarea și configurația fizică a sistemelor care furnizează aceste servicii. Pentru cloud computing încă nu există un nume românesc încetățenit.\nExpresia cloud computing derivă dintr-o reprezentare grafică simbolică a Internetului des întâlnită în formă de nor, folosită atunci când detaliile tehnice ale Internetului pot fi ignorate, ca în imaginea din dreapta. Conceptul și termenul englez au apărut în practică prin anii 2006-2007."
    },
    {
        "id": "07wcf",
        "description": "USB este o specificație ce stabilește comunicația între anumite dispozitive și gazda ce le controlează. A fost creat în ianuarie 1996, la proiectarea sa contribuind Intel, Compaq, Microsoft, Digital Equipment Corporation, IBM și Northern Telecom. USB-ul este capabil de a conecta majoritatea perifericelor, precum mausuri, tastaturi, camere digitale, imprimante, hard-diskuri externe etc.\nExistă două feluri de a trimite informații printr-un cablu sau chiar de la aplicație la aplicație: serial și paralel - serial înseamnă bit cu bit pe un singur canal de comunicație și paralel înseamnă tot bit cu bit dar in paralel pe mai multe canale de comunicație.\nMagistrala USB reprezintă soluția oferită comunicațiilor seriale de noua generație de calculatoare PC. Este o interfață serială rapidă, bidirecțională, ieftină și ușor de folosit. USB a fost creată ca un standard industrial, o extensie a arhitecturii PC orientată spre armonizarea cu standardele de comunicație din telefonie, ceea ce este numit CTI. Acest aspect este considerat fundamental din punct de vedere al aplicațiilor generației următoare."
    },
    {
        "id": "0mynm",
        "description": "Camera web este o cameră video ce captează, digitizează și transmite imaginile în timp real către un calculator sau o rețea de calculatoare. Se conectează la calculator prin USB sau FireWire; se alimentează din aceeași interfață, fără a necesita un alimentator separat. De regulă are o rezoluție scăzută, din cauza ratei reduse de transmisie a datelor prin USB 1.1 sau 2.0, existând însă și variante cu înaltă rezoluție care folosesc USB 3.0."
    },
    {
        "id": "02y1vz",
        "description": "Facebook \/'feis.buk\/ este un site web de tip rețea de socializare din Internet, creat de către Mark Zuckerberg în anul 2004 pentru a oferi posibilitatea de a contacta persoane apropiate, dar și persoane încă necunoscute. În acest moment facebook este una dintre cele mai răspândite rețele sociale din lume. Utilizatorii pot intra în această rețea din orice loc unde există acces la Internet pe baza unei parole, stabilite inițial odată cu completarea formularului de înscriere conținând o serie întreagă de întrebări personale. În prezent site-ul facebook are circa 750 mil. membri în toată lumea. Apreciat a fi al doilea sit social mondial după google.com, luat după numărul de vizite, facebook face parte din fenomenul recent denumit Web 2.0.\nCreat inițial la Harvard, SUA, facebook era la origine o rețea socială cu circuit inchis pentru studenții acestei universități; ulterior ea s-a deschis și altor universități americane. La început verificarea apartenenței la universitate se făcea prin adresa de poștă electronică a studentului, dar începând din septembrie 2006 rețeaua este deschisă tuturor. Imediat rețeaua facebook a devenit foarte populară dar și controversată, fiind interzisă în câteva țări din Orientul Mijlociu. De asemenea, prin intermediul acestei rețele au fost provocate și coordonate unele manifestații protestatare din Republica Moldova și Iran."
    },
    {
        "id": "0508p",
        "description": "Placa de bază este placa principală a unui calculator, o componentă hardware complexă pe care sunt montate multe alte componente hardware ale PC-lor sau ale altor aparate electronice computerizate."
    },
    {
        "id": "07g0_",
        "description": "Haga, este sediul guvernului a Țărilor de Jos. Este situată în partea de vest a provinciei Olanda de Sud, a cărei reședință este.\nHaga este sediul de facto al guvernului olandez, dar nu este capitala Olandei, rol desemnat prin constituție comunei Amsterdam. Haga este sediul camerelor superioare și inferioare a parlamentului olandez. Regina Beatrix a Olandei are reședința și biroul de lucru la Haga, iar toate ambasadele statelor străine sunt situate aici. De asemenea la Haga sunt situate Curtea supremă și Consiliul de Stat."
    },
    {
        "id": "02_286",
        "description": "Orașul New York este cel mai populat oraș din Statele Unite, zona sa metropolitană fiind una dintre cele mai mari zone urbane din lume. Este situat în statul New York, prescurtat NY și are statutul de cel mai mare oraș al Statelor Unite încă din 1790, fiind de asemenea și primul oraș capitală al statului și locul de numire a lui George Washington ca primul președinte al Statelor Unite. De mai bine de un secol a fost unul din centrele mondiale importante de comerț și finanțe. New York este de asemenea considerat unul din cele mai importante orașe din lume datorită influenței sale globale din mass-media, educație, divertisment, artă și modă. Orașul este de asemenea și un centru important al afacerilor externe,găzduind sediul Organizației Națiunilor Unite.\nNew York este împărțit în cinci zone: The Bronx, Brooklyn, Manhattan, Queens și insula Staten Island. Cu peste 19,2 milioane de rezidenți pe o arie de 830km², New York este metropola cu cea mai mare densitate de locuitori din Statele Unite.\nMulte dintre cartierele și monumentele orașului au o popularitate foarte mare în întreaga lume. Statuia Libertății primea milioanele de emigranți ce veneau în America la sfârșitul secolului al XIX-lea și începutul celui de-al XX-lea. Strada Wall Street din Manhattan este un centru financiar important încă din timpul celui de-al Doilea Război Mondial, si este sediul bursei americane New York Stock Exchange. Orașul găzduiește de asemenea unele dintre cele mai înalte clădiri din lume, incluzând Empire State Building. Turnurile gemene World Trade Center din Manhattan au fost distruse în atentatele din 11 septembrie 2001."
    },
    {
        "id": "0430_",
        "description": "Ierusalim este un oraș din regiunea istorică Palestina, în Orientul Mijlociu, considerat oraș sfânt pentru credințele iudaică, creștină și musulmană. Ca număr de populație și ca arie Ierusalimul este în zilele noastre cel mai mare oraș din Israel și din regiunea Palestinei istorice. Ierusalimul este situat în Munții Iudeei, pe cumpăna apelor a Palestinei de la vest de Iordan, dintre Marea Mediterană și Marea Moartă, la o altitudine de 570-857 metri deasupra nivelului mării.\nOraș cu o zbuciumată istorie antică și medievală, Ierusalimul s-a extins din a doua jumătate a secolului al XIX-lea în afara zidurilor cetății vechi, mai cu seamă în partea de vest, care acoperă în zilele noastre cea mai mare parte a suprafeței orașului. În centrul Ierusalimului se înalță Muntele Templului, denumit de musulmani, sanctuarul Haram al Sharif. Acolo se află Zidul de apus, principalul loc sacru al evreilor, și Moscheea Al Aqsa cu sanctuarul islamic Cupola Stâncii. În partea de nord a orașului vechi se află Biserica Sfântului Sepulcru, cu mormântul lui Isus Hristos. În oraș își au sediul Rabinatul central al Israelului, Muftiul Ierusalimului, Custodia catolică a locurilor sfinte, patriarhii ale mai multor biserici - romano-catolică, ortodoxă, greco-catolică, armeană,etc."
    },
    {
        "id": "01w2v",
        "description": "Cairo este capitala Egiptului cu o populație estimată între 16 și 20 de milioane de locuitori și o suprafață de 453 km ². Este cel mai mare oraș din Africa. Orașul este sediul Ligii Arabe.\nDeși tradițiile sale nu datează din antichitate, perioadă ale cărei vestigii sunt omniprezente în Egipt, cea mai mare metropolă a Africii și a Orientului Apropiat rămâne, de secole, centrul cultural, și nu numai, al lumii arabe. Piramidele din Giza, care, împreună cu orașul Cairo, formează un uriaș organism urban, exponatele din Muzeul Cairo și statuia lui Ramses din fața gării Centrale sunt puncte de atracție istorice importante pentru turiști. În schimb, moscheile, bazarele și zgârie-norii moderni de pe malul Nilului alcătuiesc lumea arabă contemporană.\nCairo nu a fost construit din întâmplare pe malul Nilului, locul pe care îl ocupă astăzi, la înălțimea insulelor Gezira și Roda, facilitează traversarea fără probleme a fluviului. Conducătorul arab Amr Ibn-el-As a cucerit cetatea bizantină ridicată aici în anul 642. Tabăra sa militară s-a transformat treptat în noua capitală a țării deja arabizate și a primit numele de Al-Fustat. Cuceritorul a construit aici prima moschee din Egipt. În secolele care au urmat, autoritățile din Cairo, în frunte cu Dinastia Mamelucă și ayyubidă, au acordat o deosebită atenție dezvoltării și înfloririi orașului. Din secolul al XIV-lea, Cairo reprezintă un centru important al comerțului cu mirodenii."
    },
    {
        "id": "0hsqf",
        "description": "Seul este capitala Coreei de 600 de ani, având în prezent statut de oraș special. De la stabilirea Republicii Coreea în 1948, a fost capitala acestei țări, cu excepția unei scurte perioade de timp în timpul Războiului Coreei. Este situat în nord-vestul țării, sub linia de demarcație, pe râul Han. Este singurul oraș din Coreea de Sud fără transcriere în hanja. Zona Națională a Capitalei Seul, ce include metropola Incheon și majoritatea provinciei Gyeonggi, are 24.5 milioane de locuitori, fiind a doua cea mai mare zonă metropolitană din lume. Aproape jumătate din populația Coreei de Sud trăiește în Zona Națională a Capitalei Seul și aproape un sfert în orașul Seul, făcându-l cel mai puternic centru economic, politic și cultural sud-coreean.\nCu aproximativ 10 milioane de locuitori, orașul Seul este unul dintre cele mai populate orașe din lume. Densitatea sa a permis să devină orașul cu cele mai multe conexiuni digitale din economia globală. De asemenea are peste 1 milion de vehicule înregistrate, care cauzează câteva blocaje de trafic izolate, după miezul nopții.\nOrașul Seul este așezat pe râul Han în centrul peninsulei Coreea și a fost întemeiat în anul 18 î.Hr., când Baekje, unul din cele Trei Regate din Coreea, și-a stabilit capitala pe locul Seulului de sud-est de azi. Apoi, orașul a devenit capitală în timpul dinastiei Joseon și Imperiului Coreean. Zona Națională a Capitalei Seul găzduiește patru locuri din patrimoniul UNESCO: palatul Changdeokgung, fortăreața Hwaseong, templul Jongmyo și Mormintele Regale ale Dinastiei Joseon."
    },
    {
        "id": "031y2",
        "description": "Florența, este capitala regiunii italiene Toscana și a provinciei Florența. Este cel mai populat oraș din Toscana, cu o populație de 367.569 de locuitori.\nOrașul se află pe râul Arno și este cunoscut pentru istoria și importanța sa în Evul Mediu și în Renaștere, în special pentru arta și arhitectura sa. Un centru comercial și economic medieval, fiind unul dintre cele mai bogate orașe ale timpurilor, Florența este considerat locul de naștere al Renașterii italiene; de fapt a fost numită Atena din Evul Mediu. A fost mult timp sub conducerea de facto a Familiei Medici. Din 1865 până în 1870 orașul a fost de asemenea capitala Regatului Italiei.\nCentrul istoric al Florenței atrage anual milioane de turiști și a fost declarat de UNESCO Patrimoniu mondial în 1982. Florența este considerat ca fiind unul dintre cele mai frumoase orașe din lume, iar arta, moștenirea istorică și culturală își păstrează și astăzi impactul major în lume. Orașul are de asemenea în Europa un impact major în muzică, arhitectură, educație, bucătărie, modă, filozofie, știință și religie. Centrul istoric din Florența conține numeroase piețe elegante, palate renascentiste, academii, parcuri, grădini, biserici, mânăstiri, muzee, galerii de artă și ateliere. Orașul a fost de asemenea nominalizat, potrivit unui studiu din 2007, ca cea mai dorită destinație turistică din lume."
    },
    {
        "id": "0156q",
        "description": "Berlin este un oraș-stat, capitala Germaniei, fiind cel mai mare oraș al țării cu aproximativ 3,4 milioane de locuitori și acoperind o suprafață de aproximativ 892 km². Berlinul este în același timp și unul din cele 16 landuri federale, având guvern de land propriu, numit „Senat”, prim-ministru, constituție proprie și alte prerogative ale unui stat. Poziția sa pe hartă este aidoma unei insule\/enclave înconjurată complet de landul Brandenburg. Este traversat de râurile Spree și Havel.\nPrimarul Berlinului este în același timp și prim-ministrul guvernului de land; de aceea poziția sa se numește în germană Regierender Bürgermeister.\nLa ora actuală primarul guvernator al Berlinului este Klaus Wowereit, din partea Partidului Social Democrat al Germaniei."
    },
    {
        "id": "05qtj",
        "description": "Paris este capitala și cel mai mare oraș din Franța. Orașul este traversat de fluviul Sena, în nordul Franței, în mijlocul regiunii Île-de-France. Orașul în limitele sale administrative este în mare parte neschimbat din anul 1860, având o populație de 2.211.297 locuitori, dar zona metropolitană Paris are o populație de 12.089.098 locuitori și este unul dintre cele mai populate zone metropolitane din Europa. Parisul a fost unul dintre cele mai mari orașe ale lumii occidentale pentru aproape 1000 de ani, înainte de secolul al XIX-lea și cel mai mare oraș din lume între secolele XVI-XIX.\nParisul este astăzi unul dintre cele mai mari centre economice și culturale din lume, iar influența sa în politică, educație, divertisment, mass-media, modă, știință și arte contribuie la statutul său ca unul dintre cele mai importante orașe din lume. Acesta găzduiește sediul mai multor organizații internaționale, cum ar fi: UNESCO, Organizația pentru Cooperare și Dezvoltare Economică, Camera Internațională de Comerț sau informalul Clubul Paris. Parisul este considerat ca fiind unul dintre cele mai verzi și mai locuibile orașe din Europa. De asemenea este unul dintre cele mai scumpe."
    },
    {
        "id": "0k3p",
        "description": "Amsterdam este capitala oficială a Olandei însă instituțiile fundamentale ale statului, Curtea supremă de justiție, guvernul și parlamentul își au sediul în Haga.\nLinia de apărare fortificată din Amsterdam a fost înscrisă în anul 1996 pe lista patrimoniului cultural mondial UNESCO."
    },
    {
        "id": "0c1xm",
        "description": "Dakar este capitala statului Senegal situat pe coasta occidentală a Africii, pe peninsula Cap Verde. Dakar se află la Oceanului Atlantic. Orașul este situat la extremitatea vestică a Africii. Orașul este astfel locul ideal pentru comerțul transatlantic și european, crescând astfel importanța Dakarului ca cel mai important port regional."
    },
    {
        "id": "06gmr",
        "description": "Rio de Janeiro este numele unui oraș din sud-estul Braziliei și în același timp și al unui stat al federației Brazilia. Adesea, în mod colocvial, orașului i se mai spune și Rio. Orașul este faimos pentru plajele sale Copacabana și Ipanema cu hoteluri așezate de-a lungul lor, pentru imensa statuie a lui Isus Cristos Mântuitorul de pe muntele Corcovado și pentru carnavalul său anual.\nPopulația orașului este de aproximativ 6.150.000 locuitori, ocupând o suprafață de 1.256 km². Zona metropolitană cuprinde o populație de 10-13 milioane de locuitori.\nOrașul va găzdui Jocurile Olimpice de vară din anul 2016."
    },
    {
        "id": "01fdzj",
        "description": "Un turn este o clădire înaltă construită de oameni. În trecut cuvântul acesta a fost atribuit construcțiilor cu scopuri tehnologice, dar acum este și tratat ca sinonimul pentru zgârie-nori și poate însemna orice clădire cu foarte multe etaje. Turnul trebuie fi mai înalt decât întins."
    },
    {
        "id": "06gfj",
        "description": "Drumul este o amenajare terestră destinată deplasării persoanelor sau a unor mijloace de transport."
    },
    {
        "id": "0hpnr",
        "description": "Un spital este o instituție dedicată menținerii sănătății care oferă atât îngrijire pe o perioadă scurtă de timp cât și pentru o perioadă medie și chiar lungă de timp. La început spitalele erau formate din câte o singură clădire dar în ziua de azi multe din ele sunt formate din mai multe clădiri formând campusuri."
    },
    {
        "id": "0166ls",
        "description": "Parcul este un spațiu verde, de utilitate publică, cu plantații, alei și diferite construcții, amenajat pentru agrement și odihnă.\nÎn Europa, ziua de 24 mai este „Ziua Europeană a Parcurilor”. Data a fost aleasă în 1998, de Federația Parcurilor Naturale și Naționale din Europa, pentru a sărbători crearea primelor parcuri naționale de pe continent, în Suedia, în urmă cu aproape un secol."
    },
    {
        "id": "09cmq",
        "description": "Muzeul este o instituție permanentă, aflată în serviciul societății, deschisă publicului, care se ocupă cu strângerea, păstrarea, identificarea, catalogarea, analizarea, menținerea, conservarea și expunerea de diverse obiecte sau artefacte ce prezintă interes științific, istoric, artistic, tehnologic ș.a.m.d., în scopul studierii, educării, relaxării vizitatorilor, a oamenilor de știință.\nTermenul de „muzeu” desemnează, de asemenea, clădirea propriu-zisă în care se găsesc păstrate, conservate și expuse acele obiecte, artefacte și\/sau lucruri care au o legătură, într-un fel sau altul, cu civilizația umană."
    },
    {
        "id": "017ql",
        "description": "Banca este o instituție financiară care are ca obiect principal de activitate atragerea de depozite și acordarea de credite. Băncile sunt organizate sub forma unei societăți comerciale pe acțiuni și își desfășoară activitatea sub supravegherea băncii centrale."
    },
    {
        "id": "09y4pm",
        "description": "Piața este în general orice varietate de sisteme, proceduri, instituții, relații sociale sau infrastructuri unde are loc comerțul, se schimbă bunuri și servicii, ceea ce e o parte constituentă a economiei. În particular, piața este un loc special amenajat unde oamenii se ocupă cu comerțul."
    },
    {
        "id": "09cjl",
        "description": "Un aeroport este ansamblul terenurilor, clădirilor și instalațiilor care deservesc traficul aerian al unui oraș sau al unei regiuni. Aceste amenajări sunt necesare decolării și aterizării avioanelor, precum și manevrării și adăpostirii mărfii și pasagerilor.\nUn aeroport cu o dotare minimă este format dintr-o pistă de rulare sau un helipad care folosesc la decolări și aterizări și construcții uzuale precum: hangare, terminale și un turn de control. În plus, un aeroport mai poate avea diverse alte facilități și infrastructuri, incluzând aici: bază fixă pentru serviciile unui operator aerian, control al traficului aerian, facilități pentru pasageri cum ar fi restaurante, servicii de urgență.\nUn aeroport militar se mai numește și bază aeriană. În funcție de mărimea aeroportului, se mai poate folosi termenul de aerodrom pentru un aeroport de dimensiuni mici sau cu destinație publică dedicată sporturilor aeronautice și ocazional traficului de pasageri. În unele țări termenii de aeroport și aeroport internațional se folosesc doar dacă facilitățile sunt licențiate de organizații guvernamentale specifice. În alte părți distincția dintre aeroport și aerodrom sau dintre aeroport și aeroport internațional este mai degrabă una generică ce ține de uzanțe, nefiind reglementată prin lege."
    },
    {
        "id": "053rd",
        "description": "Mineritul este o ramură a industriei, prin acest termen înțelegându-se totalitatea procedeelor de extracție a minereurilor situate în subteran sau la suprafață."
    },
    {
        "id": "029g_vk",
        "description": "Termenul de telecomunicații desemnează comunicațiile efectuate la distanță. Astfel radioul, telegrafia, telefonia, televiziunea, comunicațiile digitale sau rețelele de calculatoare se pot subscrie acestui domeniu, de altfel foarte vast.\nElementele componente ale unui sistem de telecomunicații sunt în principiu: emițătorul, canalul de comunicație și receptorul."
    },
    {
        "id": "01mf0",
        "description": "Prin software, soft sau rareori și „logicial” se înțelege un sistem de programe pentru calculatoare incluzând procedurile lor de aplicare, sistem furnizat o dată cu calculatorul respectiv sau creat ulterior de către utilizator sau și cumpărat din comerț de-a gata. Prin contrast, cuvântul hardware desemnează partea fizică a calculatorului sau a sistemului informatic respectiv. În general, pentru a funcționa, un sistem informatic are nevoie de ambele componente, în plus și de datele care trebuiesc prelucrate. Uneori și aceste date sunt considerate a face parte din software.\nComponenta software poate include toată gama de produse de programare, uzual formată din sistem de operare, drivere și programe de aplicație. În anumite cazuri speciale părți din software se înglobează din construcție în hardware - prin folosirea de circuite integrate preprogramate.\nÎn unele domenii, prin software se înțeleg în primul rând datele cu care lucrează aparatele sau calculatoarele, cum ar fi imaginile digitalizate, sunete și piese muzicale, jocurile pentru calculator, filme digitalizate, clipuri video și multe alte date asemănătoare. În caz extrem, până și purtătorii fizici de date sau \"mediile\" sunt considerate a fi \"software\", ca de exemplu discurile optice de tip CD și DVD, casetele video VHS și miniDV, casetele audio ș.a."
    },
    {
        "id": "011s0",
        "description": "Publicitatea se ocupă cu promovarea bunurilor, serviciilor, companiilor și ideilor, de cele mai multe ori prin mesaje plătite. Scopul direct ale acestor mesaje este stimularea dorințelor clienților potențiali, și formarea asociațiilor pozitive în legătură cu produsul sau compania promovată, scop care este atins prin folosința metodelor de manipulare psihologică mai mult sau mai puțin subtile.\nVânzătorii văd reclama ca o parte constituentă a strategiei generice de promovare a acestora. Alte componente ale promovării sunt reclamele, relațiile publice, vânzările personale și promovarea de vânzări."
    },
    {
        "id": "01ftz",
        "description": "Biotehnologia este o tehnologie bazată pe biologie.\nBiotehnologia se definește ca fiind mulțimea metodelor și tehnologiilor folosite în cadrul proceselor biologice industrial-productive sau proceselor biogenetice controlate in scopul regenerărilor vegetale, animale, sau umane.\nConvenția ONU pentru diversitatea biologică definește biotehnologia drept: \"Orice aplicație tehnologică care utilizează sisteme biologice, organisme vii, sau derivate ale acestora, pentru a crea sau modifica produse sau procese în scopuri bine determinate\""
    },
    {
        "id": "0hz28",
        "description": "O editură este definită în general drept o societate comercială care își joacă rolul pe piața de carte. Excepție fac unele ONG-uri, fundații culturale și edituri care țin de anumite organizații specializate."
    },
    {
        "id": "0h61",
        "description": "Arheologia este știința ce studiază civilizațiile și culturile umane vechi și relațiile acestora cu mediul înconjurător, prin documentare și prin căutarea, culegerea, analizarea și interpretarea urmelor materiale rămase."
    },
    {
        "id": "01mtb",
        "description": "Bucătăria reprezintă arta și tehnica preparării alimentelor destinate consumului uman. Bucătăria poate cuprinde toate noțiunile practice referitoare la ingrediente, prepararea lor, instrumentele folosite, modurile de gătit și diferențele între acestea. Este asociată artei mesei și gastronomiei.\nBucătăria este de asemenea o încăpere importantă a unui cămin, în care este preparată mâncarea și care este echipată cu alimente, farfurii și tacâmuri. De obicei dispune de apă curentă și diverse aparate electrocasnice. Într-un studio, bucătăria este înlocuită de o chicinetă în vederea câștigării spațiului."
    },
    {
        "id": "034dj",
        "description": "Joc de noroc sau Joc de hazard sunt denumite categoria de jocuri unde pierderea sau câștigul depind în mare parte de întâmplare. Aceste tipuri de jocuri depind într-un grad diferit de noroc sau de iscusința jucătorului. Astfel jocul de ruletă practicat în cazinouri nu poate fi influențat deloc de inteligența jucătorului ci numai de întâmplare. Pe când „ Black Jack” depinde într-o măsură mai mare de iscusința jucătorului.\nJocuri slot, aceste jocuri au în general 3, 5 ... tamburi rotativi, iar câștigul se obține atunci când se realizează alinierea a minim doua simboluri identice pe linia orizontala sau cea diagonala în cazul în care premierile sa fac pe mai multe lini."
    },
    {
        "id": "034v_",
        "description": "Grădinăritul reprezintă activitatea de cultivare a unor plante ornamentale sau nu în spații special amenajate. Grădinăritul poate fi realizat de amatori sau grădinari profesioniști. Arhitectura peisagistică este o meserie înrudită cu grădinărul a cărei activitate constă în designul grădinilor și spațiilor verzi publice sau private.\nÎn Nomenclatorul CAEN, în secțiunea \"Agricultură, vânătoare, silvicultură\", la codul 0141 sunt prevăzute Activități de servicii anexe agriculturii; grădinărit peisagistic."
    },
    {
        "id": "05wkw",
        "description": "Termenul de fotografie are o triplă semnificație în vorbirea curentă:\n⁕este tehnica care poate crea imagini sub acțiunea luminii;\n⁕este o imagine obținută prin această tehnică;\n⁕este o ramură a artei grafice care folosește această tehnică."
    },
    {
        "id": "064rk",
        "description": "Olărit se numește tehnica confecționării oalelor și a altor obiecte din argilă arsă.\nSe consideră că fabricare ceramicii a început în Orientul Apropiat și în Japonia, în jur de 8000 i.e.n., deci ceva mai târziu, comparativ cu cultivarea plantelor sau creșterea animalelor.\nMateria primă utilizată în olărit este, în special, așa-zisul lut galben. Pregătirea materialului are în vedere îmbunătățirea calității acestuia prin mai multe operații: se curăță lutul de corpuri străine, se taie, se lasă să se dospească și se frământă, pentru omogenizarea argilei."
    },
    {
        "id": "06h7j",
        "description": "Alergarea este o probă atletică de fugă pe anumite distanțe, ea poate să fie alergare liberă sau cu obstacole. Alergarea are loc pe distanțe mici ca 100, 200 și 400 m, pe distanțe medii ca 800, 1.500 m, sau pe distanțe mari, ca 3.000, 5.000, 10.000 m și maraton. Alergarea este un sport spectaculos si energeca. Oamenii trebuie sa alerge cel putin 40 minute.\n'''''''== Bibliografie ==\n⁕James F. Fixx: Das komplette Buch vom Laufen. Fischer, Frankfurt am Main 1983, ISBN 3-596-23326-7.\n⁕Jeff Galloway: Richtig laufen mit Galloway. Meyer & Meyer, Aachen 2000, ISBN 3-89124-040-6.\n⁕Hal Higdon: Schneller werden. TibiaPress, Mülheim an der Ruhr 2002, ISBN 3-935254-03-2.\n⁕Timothy D. Noakes: Lore of running. Human Kinetics, Champaign 2003, ISBN 0-87322-959-2.\n⁕Thomas Steffens, Martin Grüning: Runner's World - Das Laufbuch. Rowohlt, Reinbek 1999, ISBN 3-499-19465-1.\n⁕Thomas Prochnow: Lauffibel. LAS-Verlag, Regensburg 2003, ISBN 3-89787-161-0.\n⁕Herbert Steffny: Das große Laufbuch. Südwest Verlag, München 2009, ISBN 3-517-06728-8.\n⁕Thomas Wessinghage: Laufen. blv, München u.a. 2002, ISBN 3-405-16450-8.\n⁕George A. Sheehan: Running & Being: the total experience. Second Wind II, Red Bank 1998, ISBN 0-9666318-0-3."
    },
    {
        "id": "012v4j",
        "description": "Drumeția este o activitate în aer liber care constă în mersul pe jos, în medii naturale, de multe ori în zone muntoase sau alte zone pitorești. Adesea oamenii fac astfel de drumeții, pe trasee special concepute pentru acest gen de recreere, numite și trasee de drumeție. Popularitatea acestei activități a dat naștere numeroaselor organizații de drumeție la nivel mondial. Beneficiile diferitelor tipuri de drumeții asupra sănătății au fost confirmate în numeroase studii. Sensul cuvântului hiking este înțeles în toate țările vorbitoare de limba engleză, dar există diferențe în modul de utilizare."
    }
]